༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W21980
n/a
ImageGroup:
ISBN:
11 GS105531
7542104772
LCCN:
Title:
སི་ཁྲོན་མཛོད་དགེའི་གླིང་བ་དགོན་གྲོང་གི་ལོ་རྒྱུས་རྒྱས་པ་
si khron mdzod dge'i gling ba dgon grong gi lo rgyus rgyas pa
Author:
ཡོན་ཏན་རྒྱ་མཚོ
yon tan rgya mtsho
n/a
Descriptor:
Original Publication:
n/a;n/a
Place:
lan kru'u
Publisher:
kan su'u mi rigs dpe skrun khang
1998
Date:
Volume:
Total Volumes:
TBRC Pages:
1
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: history



སི་ཁྲོན་མཛོད་དགེའི་གླིང་བ་དགོན་གྲོང་གི་ལོ་རྒྱུས་རྒྱས་བ།
གྲོ
གི
(ལྡོང་ཡོན་ཏན་རྒྱ་མཚོ་དང་བྱང་རིག་ཁོ་གཉིས་ཀྱིས་བརྩམས།)
ཀན་སུའུ་མི་རིགས་དཔེ་སྐྲུན་ཁང་། ། ་་་་་



，
-
སྔ གངས་ལྗོངས་འཛིན་པའི་ས་ཡི་ཐེག་
ལེ་མཆོག་ དམཛོད་དགེ་གླིང་དཀར་
ཕྱོགས་སུ་ཞུགས་པ་ཙམི་དམ་པས་ཀར་
ན་
ཝ་
གུང་ཐང་བསྟན་པའི་དབ
15
་ཟ1-
་
༣
.
.



ཐོག་མའི་མཆིད་སློང་བ།
ཐོག་མའི་མཆིད་སློང་བ། ལ ་ ་ ་ ༌
ར་
་་
ད་དུ
་
༌ ་
：
：
…
༢
སྤྱིར་མཛོད་དགེ་ཞེས་པ་ནི། གུང་ཐང་བསྟན་པའི་སྒྲོན་མེའི་
རྣམ་ཐར་དུ། ཁྲི་སྲོང་གིས་མཛོད་པའམ་ཕྱག་མཛོད་དགའ་ཡེ་ཤེས་
དར་རྒྱས་བོད་ཀྱི་ཁ་འཛིན་དུ་གླིང་ཡུལ་དུ་མངགས་པ་དགེ་སློང་གི་ཆ་
བྱད་དུ་ཡོད་པས་མཛོད་དགེར་གྲགས་ཞེས་དང་། མཁས་དབང་
དམུ་དགེ་བསམ་གཏན་དབྱངས་ཅན་དགའ་བའི་བློ་གྲོས་དཔལ་་་་
བཟང་པོས་མཛད་པའི་ལོ་རྒྱུས་ ཀུན་གསལ་མེ་ལོང་དུ། མངའ་་་
བདག་ཁྲི་རལ་བ་ཅན་གྱི་སྐབས་སུ། རུས་དགའ་རིགས་སུ་གཏོགས་
པ་། བོད་བློན་ཆེན་པོ་ཡེ་ཤེས་དར་རྒྱས་ཟེར་བ་ཁྲལ་བསྡུ་རུ་མདོ་
སྨད་དུ་བཏང་། དེས་ས་འདིར་ཆུ་བོ་ཆེན་པོ་གསུམ་འབབ་ཅིང༌།
རྩྭ་ཆུ་ཤིན་ཏུ་བཟང་བས། ས་སྟོང་དུ་བསྐྱུར་མི་བྲ། ས་འདིར་གཞི་
བཟུང་བྱས། དེའི་བུ་རྒྱུད་ཆེ་བ་དགའ་སྟག་ཐུལ་ཅན་དང༌། ཆུང་
བ་དགའ་སྤྱང་ཐུལ་ཅན་གཉིས་ཡིན། སྟག་ཐུལ་ཅན་གྱི་བུ་རྒྱུད་ལ་
བླ་མ་དགེ་འདུན་ཟེར་བ་བྱུང༌། དེས་དཔོན་རྒྱ་ནག་སོགས་སུ་འགྲོ་
-
1
--
-
-



ཐོག་མའི་མཆིད་སློང་བ།
འོང་སྐབས་ཕྱག་མཛོད་བྱས་པས། ཕྱག་མཛོད་དགེ་འདུན་ནམ་
མཛོད་པ་དགེ་འདུན་ཞེས་མིང་བྱུང་། དེའི་བུ་རྒྱུད་རུ་སྡེ་ ས་ཁུལ་
བཅས་ལ་མཛོད་དགེ་ཞེས་མིང་ཐོགས་པ་དང༌། མདོ་སྨད་ཆོས་་
འབྱུང་དུ་གསུངས་པ་དག་ཕྱོགས་མཚུངས་སུ་སོང་བས་མཛོད་དགེ་
ཞེས་པའི་མིང་རྩོད་མེད་དུ་ཆགས། དེས་ན་མཛོད་དགེ་ཤོག་བཅུ་
གཉིས་ཀྱི་གཙོ་གྲས་གླིང་བ་ཞེས་པའང་རྗེ་དམུ་དགེ་བསམ་གཏན་རིན་
པོ་ཆེའི་དཔྱད་རྩོམ་ཕྱོགས་སྒྲིག་ཏུ། བློན་པོ་དགའ་ཡེ་ཤེས་དར་རྒྱས་
ཀྱིས་འབྲོག་སྡེ་ཆགས་པ་ཡིན་མོད། ཧོར་གླིང་འཁྲུགས་ནས་ གླིང་
གིས་དབང་བསྒྱུར་བས། མཛོད་དགེ་གླིང་དཀར་སྟོད་ཀྱི་ས་ཆ་ཞེས་
པའི་མིང་ཆགས། གླིང་གི་སྡེ་ལྷག་ངོ་མ་ཞིག་ཡོད་པའི་སྡེ་བ་ལ་གླིང་
བ་ཞེས་མིང་མ་འགྱུར་བར་ཡོད་ཅེས་གསུངས་པས་ཀྱང་གླིང་བ་ཞེས་
པའི་མིང་ཆགས་པའི་བཀའ་དྲིན་གྱིས་ལྡོང་ཡོན་ཏན་རྒྱ་མཚོ་དང་བྱང་
རིག་ཁོ་སོགས་རང་སའི་ལོ་རྒྱུས་སྨྲ་བའི་མཁན་པོ་དག་ལ་མཐུན་རྐྱེན་
ཟད་མི་ཤེས་པ་ཞིག་བསྐྲུན་པ་མངོན་གསལ་ལོ། ། །
སྤྱིར་ལོ་རྒྱུས་ཞེས་པ་ནི་སྐྱེ་དངོས་ཡོད་དོ་ཅོག་གི་བྱུང་འཕེལ་
དང་གྲུབ་ལུགས་ཏེ་རང་བྱུང་ལོ་རྒྱུས་དང་སྤྱི་ཚོགས་ལོ་རྒྱུས་སོགས་མི་
རབས་ནས་མི་རབས་བར་གཏམ་གྱི་ཕྲེང་བར་བསྟར་བ་དག་བར་མ་
-2-



ཐོག་མའི་མཆིད་སློང་བ། །
ཆད་པར་ཐེམ་བྱང་དངོས་སུ་སྤེལ་བ་ལ་བྱའོ། ། དེས་ན་ལྡོང་ཡོན་
ཏན་རྒྱ་མཚོ་དང་བྱང་རིག་ཁོ་གཉིས་ཀྱིས་རྣམ་དཔྱོད་ཀྱི་ཉིང་བཅུད་
གཅིག་ཏུ་བསྡུས་ཏེ་མཛད་པ་སི་ཁྲོན་མཛོད་དགེ་གླིང་བ་དགོན་གྲོང་
གི་ལོ་རྒྱུས་ཞེས་པ་ནི། ལོ་རྒྱུས་ཡིག་ཆ་དང་གདན་རབས། རྣམ་
ཐར་སོགས་ཁུངས་བཙུན་དང་། ངག་རྒྱུན་གྱི་གཏམ་གསན་དུ་འོས་
ཤིང་ཚུལ་མཐུན་དུ་མཐོང་བ་དག་ལ་གཞི་བཅོལ། ལོ་རྒྱུས་དངོས་
གཙོ་སྨྲ་བའི་ལྟ་བ་བཟུང་ཐོག་མཛོད་དགེ་གླིང་བའི་ཆགས་རབས་
སོགས་གྲོང་གི་ལོ་རྒྱུས་དང༌། དགོན་པ་འཛིན་བདག་གནང་མཁན་
ནམ་ཕྱག་འདེབས་མཛད་པོ་རྗེ་ཚུལ་ཁྲིམས་རིན་ཆེན་གྱི་སྐུ་ཕྲེང་ན་ .
རིམ་དང་བཅས་གདན་རབས་དང་པོ་བཀའ་ཆེན་བློ་བཟང་དབང་
ཕྱུག་ནས་བཅུ་བ་རྗེ་བློ་བཟང་སྦྱིན་པའི་བར་དང་རྟེན་དང་བརྟེན་པ་
བཞེངས་ཚུལ། དེ་དག་གི་སྦྱིན་བདག་སོགས་མ་ལུས་པ་ཡི་གེའི་ལམ་
དུ་ སྤེལ་བ་ཧ་ ཅང་བཟང་བས། བྲག་དགོན་པའི་མདོ་སྨད་ཆོས་
འབྱུང་ཚུན་ཆོད་དུ་ཆོས་སྲིད་གཉིས་ཀྱི་བརྗོད་དོན་འདུས་པའི་ལོ་རྒྱུས་
ཀྱི་གཞུང་ཞིག་བྱུང་བ་ནི་མདོ་སྨད་དུ་འདིའོ་ཞེས་བགྲངས་ཀྱང་ནོངས་
མ་མཆིས་སྙམ། དེའང་གླིང་བ་མ་ཡིན་པའི་མཛོད་དགེ་སྤྱི་དང༌། །
བླ་ཆེན་དང་མཁས་དབང་མི་ཉུང་བའི་མཛད་རྣམ་ཞིབ་འཇུག་བྱེད་པ་
-
3-



»
་
:
，
，，
，，
་
，r
， *p= ༌
，
，
ང
མ ་
， ངམ་
， ང
མ
་ ，་ :
བ
་
་
་
:
，
-
-
-
，
1
ཐོག་མའི་མཆིད་སློང་བ། །
ལ་ཡོང་སྨན་པའི་རྒྱུར་འགྲོ་ངེས་པས། བོད་ཀྱི་ལོ་རྒྱུས་སྨྲ་བ་དག་
གིས་ རྗེས་སུ་ཡི་རང་ལོས་བྱ་དང་། བོད་ཀྱི་ལོ་རྒྱུས་རིག་པ་ཕུན་
ཚོགས་ སུ་ གཏོང་བ་ལའང་ཕྱག་རྗེས་ཆེ་བའི་གནས་སུ་མཐོང་བས།
གཞུང་འདི་མཛད་པོ་རྣམ་གཉིས་དང་། གྲོགས་མཛད་ཀྱི་བྱེད་པོ་
དག་ལ་ཐུགས་རྗེ་ཆེ་ཞེས་ལན་བརྒྱར་ཞུ་ངེས།
།
༤ དང བར ས་་ པས ༌ པ ལ ་ ་
---
4
: 1
*,
+ Fན་
་་
，
T
，
，
：
ས
་
ཅ
ཞེས་སྤྱི་ལོ་ 1998ལོའི་ཟླ་9བའི་ཚེས་ 10ལ་ཀླུ་རྡོར་ལས་ ད
གདོང་དྲུག་སྙེམས་བློས་ཀན་སུའུ་ཞིང་ཆེན་གཙོས་
མི་རིགས་དགེ་འོས་མཐོ་རིམ་སློབ་གྲྭ་ནས་སྦྱར་བ་དགེའོ། ། མ་
༤，，
་
11 1 བས་བ ་ ་
་
་ ་ ་ ་
་
ཁ་
པ
་
པ་ གདན
- 4 –
་



༄༅། །
སི་ཁྲོན་མཛོད་དགེ་གླིང་བ་དགོན་
གྲོང་གི་ལོ་རྒྱུས་རྒྱས་བ།
ལྡོང་ཡོན་ཏན་རྒྱ་མཚོ་དང་བྱང་རིག་ཁོ་གཉིས་ཀྱིས་བརྩམས།



༄༅། ། རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་
གླིང་གི་གདན་རབས་བཤད་སྒྲུབ་བསྟན་པའི་
མཛེས་རྒྱན་ཞེས་བྱ་བ་
བཞུགས་སོ། །
ལྡོང་ཡོན་ཏན་རྒྱ་མཚོས་བརྩམས།



དཀར་ཆག
དཀར་ཆག - ད ད ད ད ད ད
..…..….. (1)
，
，
ཆུ
འ
ཆེ
མཆོད་བརྗོད་དང་གླེང་གཞི
དང་བོ། ཕྱག་འདེབས་མཛད་པ་བོ་སྐུ་འཕྲེང་རིམ་བྱོན་གྱི་ཆེ་བ་བརྗོད
པ་ལས་བླ་མ་ཚུལ་ཁྲིམས་རིན་ཆེན་གྱི་མཛད་རྣམ་ .………….. (10)
སྐུ་འཕྲེང་གཉིས་པ་ཁྲི་ཆེན་བྱང་ཆུབ་ཆོས་འཕེལ་གྱི་ཆེ་བ .………………… (36)
སྐུ་འཕྲེང་གསུམ་པ་སྐལ་བཟང་དམ་ཆོས་རྒྱ་མཚོའི་ཆེ་བ… (49)
གཉིས་པ། གདན་རབས་རིམ་བྱོན་གྱིས་སྐྱོང་ཁུར་གནང་ཚུལ ... (74）
གདན་རབས་དང་བོ། བཀའ་ཆེན་བློ་བཟང་དབང་ཕྱུག… (76)
གདན་རབས་གཉིས་པ། བཀའ་ཆེན་བློ་བཟང་སྦྱིན་པ་ .…………………. (80)
གདན་རབས་གསུམ་པ། བཀའ་ཆེན་བྱམས་པ་རིན་པོ་ཆེ.. . (81)
གདན་རབས་བཞི་བ། བཀའ་ཆེན་བློ་བཟང་འཕྲིན་ལས… (83）
གདན་རབས་ལྔ་བ། བཀའ་ཆེན་དམ་ཆོས་དཔལ་འབར……………………. (84)
གདན་རབས་དྲུག་པ། བཀའ་ཆེན་བློ་བཟང་སྦྱིན་པ་ (85)
གདན་རབས་བདུན་པ། རྗེ་བློ་བཟང་ཡོན་ཏན .……………………………. (88)
གདན་རབས་བརྒྱད་པ། རྗེ་བློ་བཟང་བཀྲ་ཤིས .……………………. (88)
གདན་རབས་དགུ་བ། བཀའ་ཆེན་བྱམས་པ་ཀུན་བཟང… (89)
- 1-
འ



དཀར་ཆག
གདན་རབས་བཅུ་བ། རྗེ་བློ་བཟང་སྦྱིན་པ….………………….….….………… (90)
གདན་ས་རང་གི་མཁས་གྲུབ་འགའི་མཛད་རྣམ་།
(94）
(1)ཐུགས་ཚང་ཨ་ཁུ་ཉི་མ .....…....
(95)
(2སུམ་མཐིལ་དགེ་བཤེས ..…………..
（97)
(3རྗེ་དཀོན་མཆོག་རྒྱལ་མཚན .….……………………………………………… (101)
གསུམ་པ། དུས་འགྱུར་ཆེན་པོའི་སྐབས་ཉམས་རྒུད་བྱུང་ཚུལ། །
… (120)
བཞི་བ། ཉམས་པ་སླར་སོས་ཏེ་དར་རྒྱས་སུ་འགྲོ་བཞིན་
པའི་ད་ལྟའི་རྣམ་པ།
.…………. (127)
(1)ཆོས་སྒོ་ཕྱེས་ཏེ་གསར་འཚོཊ་དང་རྟེན་བཞེངས་མཛད་པ་ ..……….
..….….….…. (127)
（2)ཕྱོཊ་སོ་སོ་ནས་སྐྱེས་ཆེན་དུ་མ་གདན་དྲངས་ཏེ་འཆད་
སྤེལ་གནང་ཚུལ་
…………………….…… （136)
(3) འདོན་སྒྲིག་ཀུན་སྤྱོད་ཀྱི་རིམ་པ་ ..…………………………… (147)
(4)སྐུ་གསུང་ཐུགས་རྟེན་ཅི་ཙམ་བཞུགས་པའི་དཀར་ཆག
... （156)
ལྔ་བ། ཞར་བྱུང་སེར་མང་འདུས་སྡེའི་བྱུང་བ་མདོ་ཙམ ...…….. (167)
མཇུག་རྩོམ་དང་སྦྱར་བྱང
...........
-
(179)
-2-



མཆོད་བརྗོད།
༄༅། ། ན་མསུ་ར་ས་སྟེ།
བརྒྱད་ལྡན་ཆུ་གཙང་ནེ་རཉྫ་ན་དལ་གྱིས་འབབ་པའི་འགྲམ་ངོགས་
སུ། །
བྱང་ཆུབ་ཤིང་དྲུང་ལོ་དྲུག་བྱ་དཀས་མཁའ་ཁྱབ་ཏིང་འཛིན་སྙོམས་
པར་ཞུཊ་། །
བདུད་བཞིའི་དགྲ་ཚོགས་རྩེད་ནས་དྲུངས་ཕྱུངས་ཟབ་གསལ་གཉིས་
མེད་བདེ་ཆེན་གྱིས། །
ཐུཊ་ཀྱི་བུམ་བཟང་ལེཊ་པར་གཏམས་མཛད་བུ་རམ་ཤིང་བ་སྲིད་ན་
རྒྱལ། །
རྒྱལ་ཀུན་གསང་གསུམ་མེ་ཏོག་མ་རྙིང་མཚན་དཔེའི་དཔལ་རྫོགས་་་
འཇམ་དཔལ་དབྱངས། །
འདབ་བརྒྱད་སྙིང་གི་གུར་ཁང་ལ་ཞུཊ་ནང་གི་མུན་ཚོཊ་བཅོམས་དང་
ལྷན། ། །
ཡེ་ཤེས་ཟླ་གཞོན་གསར་བའི་བཞིན་ལྡན་འཇོ་སྒེག་དབྱངས་ཀྱི་རྒྱལ་མོ་
མཆོག།
- 1-



s
མཆོད་བརྗོད། །
བདག་མགྲིན་འོ་མའི་ཆུ་གཏེར་ལ་རྩེན་ཟབ་རྒྱས་ཆོས་ཀྱི་ གླུ་ལོངས་ ་
ཤིག། །
ཀ་༔
༧
་ ་ ; མ
，
，་ ་
མཐའ་བྲལ་ལམ་བཟང་ཇི་བཞིན་འབྱེད་པ་ལ། །
ཚད་མའི་ལུང་གིས་བསྔགས་མཛད་ཀླུ་སྒྲུབ་སོཊ། ། །
རྒྱན་དྲུག་མཆོག་གཉིས་གྲགས་པའི་སྙན་པ་ཆེ། །
སྲིད་གསུམ་རྩེ་མོར་དལ་གྱིས་འཕུར་ཞིང་འཁོར། ། མ་
རྒྱལ་བསྟན་ལུང་རྟོགས་རིན་ཆེན་དང་བོའི་ནོར། ། མ་
གཉེར་དུ་གཏད་པའི་འོད་སྲུང་ལ་སོགས་དང་། ། – འ།
གསང་ཆེན་ལམ་གྱི་དེ་ཉིད་མངོན་གཟིཊ་པ། ། ༠༠ མ ་ མ་ བ་
རིག་འཛིན་གྲུབ་དབང་བརྒྱད་ཅུའི་ཚོགས་ལ་གུས། །
བརྩེ་ཆེན་ཐབས་འཕྲུལ་འོད་ཞགས་དཀར་བོ་ཡིས། །
བསིལ་ལྡན་ཁོར་ཡུག་ཟླུམ་པོར་བཟུང་དང་ལྡན། །
ཆོས་སྲིད་ཆུ་གཏེར་སྤེལ་བའི་འཕྲིན་ལས་ཅན། །
ཐུབ་པས་ལུང་བརྙེས་སྲོང་བཙན་སྒམ་པོ་རྒྱལ། །
སྙིང་སྟོབས་དགུ་འགྱུར་ཅང་ཤེས་རྩལ་ལྡན་ལ། །
ལྷག་བསམ་ལྕག་གིས་ཉེར་བསྐུལ་འཕགས་ཡུལ་ནས། །
དྲི་བྲལ་མདོ་སྔགས་གཞུང་ལུགས་འབུམ་གྱི་གཟི། །
-
2-



མཆོད་བརྗོད།
ལྗོངས་འདིར་སྤྲོ་མཁས་ལོ་བཎ་བཀའ་དྲིན་དྲན། ། །
རྒྱལ་བསྟན་གངས་རི་ལ་འགྱིང་གཞུང་ལུགས་འབུམ་སྡེའི་ལུས་སྟོབས་
རྫོགས། །
བས་བ ་ : ་ ་
ལུང་རིཊ་གད་རྒྱངས་གཅིག་གིས་ རྒོལ་ངན་སྟོང་གི་ཀླད་པ་་་་་་་་
འགེམས། ། ་་་་་་་་་་་
མདོ་སྔགས་འགལ་མེད་རིང་ལུཊ་ཕྱོགས་ཀྱི་ཐ་གྲུ་ཡངས་པོར་སྤེལ། །
འཇམ་མགོན་བློ་བཟང་གྲགས་པ་བསླུ་མེད་གཏན་གྱི་སྐྱབས་སུ་་་་་
རྙེད། །
1
་
：
TL
»
-
་ 。
。་
མདོ་སྔགས་བསྟན་པའི་ཁོ་ལག་ཕྱོགས་སུ་རྒྱས། །
གཞན་ཕན་འཕྲིན་ལས་གྲིབ་བསིལ་རབ་ཏུ་སྣུམ། ། ད་
འཆད་རྩོད་རྩོམ་པའི་འབྲས་བུ་གཡུར་ཟ་བའི། །་
པཎ་ཆེན་སྐུ་འཕྲེང་རིམ་བྱོན་རྒྱལ་གྱུར་ཅིག། ། །
དགེ་ལྡན་ལུགས་བཟང་པདྨའི་དགའ་ཚལ་ཆེ། །
མཁྱེན་དཔྱོད་སྣང་བ་དཀར་བོས་རྒྱས་དྲགས་པས། །
པ་འཇམ་དཔལ་དབྱངས་སོཊ་རབ་འབྱམས་རྒྱལ་སྲས་ཀུན། །
དགྱེས་དགུར་བཞད་པའི་གྲགས་པ་བླ་ན་མཐོ་། ། ་་་་་
-3-
1.



མཆོད་བརྗོད།
，
ཐུགས་བསྐྱེད་ཆུ་འཛིན་ཀུན་ལས་རབ་མཐོ་དམན་པའི་འགྲོ་ལ་
གཅིག་ཏུ་བརྩེ། །
ཚད་མའི་གསུང་གིས་སྐལ་བཟང་དགའ་ བསྐྱེད་ཕྱིར་རྒོལ་་་་་
སྤོབས་པའི་རྒྱུ་བ་འཆིང་། །
ཚུལ་ཁྲིམས་རིན་ཆེན་སྲོག་ལས་གཅེས་འཛིན་རྣམ་གསུམ་སྦྱིན་
པའི་ལས་ལ་དཔའ། །
ཡོངས་རྫོགས་བསྟན་པའི་སྙིང་བོར་བཞེངས་པ་ཁྱབ་བདག་བླ་
མས་ཤིས་པ་སྩོལ། །
ཇི་ལྟ་ཇི་སྙེད་འཁོར་འདས་ཤེས་བྱའི་ནོར། །
མཁྱེན་དཔྱོད་གཞལ་མེད་ཁང་བཟང་ལ་བསྡུས་པས།
དགེ་ལྡན་གསེར་ཁྲི་རྒྱུ་སྐར་བཀྲམ་པའི་ཁྲོད། །
བྱང་ཆུབ་ཆོས་འཕེལ་སྙན་པ་ཚངས་པས་སྒྲོག།
-
-
གྲིག། ་་་
།
ལྔ་བརྒྱ་དུས་ཀྱི་ཐ་མའི་རྒྱ་མཚོ་དུག་གསུམ་རླུང་ནག་དྲག་པོས་་་་་་
བསྐྱོམས་ཤིང་བསྟན་འཛིན་ ཕལ་ཆེར་གཟིམས་ཁྲི་ རྗེས་མའི་མཛད་
པར་བརྩོན། །
- 4 -



མཆོད་བརྗོད།
མེ་ཏོག་མདའ་ཅན་མཐུ་དང་དཔུང་བཙན་ལོག་རྟོགས་གནམ་ལྕགས་
དགུ་རྩེག་འཕངས་སྟེ་མངོན་སུམ་ཚད་གྲུབ་ཆོས་ལ་བསྙོན་པའི་ཐན་
སྐད་འབྱིན། །
བསོད་ནམས་ཆུ་གཏེར་ལས་ཀྱིས་བསྐམས་པས་སྡུག་བསྔལ་གཅོང་
རོང་ཟབ་མོར་ལྷུང་སྟེ་མྱ་ངན་འོ་དོད་བྲག་ཅར་འཁོར་བའི་ཉམ་ཐག་
འགྲོ། །
སྣ་ཚོགས་སྒྱུ་འཕྲུལ་ཐབས་ཀྱིས་འདྲེན་མཁས་རྗེ་བཙུན་སྐལ་ བཟང་
དམ་ཆོས་རྒྱ་མཚོའི་སྐུ་ཚེ་རབ་བརྟན་མཛད་འཕྲིན་ཟླ་བ་འཕེལ་གྱུར་
ཅིག།
དམ་ཆོས་རིན་ཆེན་གཏེར་བྲལ་བས་མཐའ་འདིར། ། །
འཆད་རྩོད་རྩོམ་པའི་དཔུང་བ་བརྟན་པོ་ཡིས་། །
བཤད་སྒྲུབ་བསྟན་པའི་རྒྱལ་མཚན་བསྒྲེངས་མཛད་པའི། །
གདན་རབས་རིམ་བྱོན་བཀའ་དྲིན་ལྷག་པར་དྲན། །
བདེ་གསང་འཇིགས་མཛད་དཔལ་ལྡན་དུས་འཁོར་ཆེ། །
རྣམ་སྣང་མངོན་བྱང་ཨརྱ་ཏཱ་རེ་སོགས།
རབ་འབྱམས་ཡི་དམ་ཞི་ཁྲོའི་ལྷ་ཚོགས་ཀྱིས། །
མཆོག་ཐུན་དངོས་གྲུབ་ཟབ་མོའི་གྲུ་ཆར་སྙིལ། །
-
5-



མཆོད་བརྗོད།
བདུད་དཔུང་བྱེ་བའི་བྲག་རི་གཞིལ་ལོ་ཞེས། །
ཐུབ་པའི་སྤྱན་སྔར་དམ་བཅའི་མཐུ་བཙན་པའི། ། །
ཕྱག་དྲུག་མགོན་དང་ལས་གཤིན་དམག་ཟོར་རྒྱལ། །
འཕྲིན་ལས་རྣམ་བཞི་བསྒྲུབ་ལ་མ་གཡེལ་ཞིག།
དམར་སེར་གུར་ཀུམ་གསར་པའི་མདངས་ཆགས་ ཁྲིམས་གཙང་ལི་
ཤིའི་དྲི་བསུང་འཛིན། །
ཆོས་བརྒྱད་གཟེངས་རིང་ཚེར་མས་སྟོང་ཞིང་ཞི་དུལ་པདྨོ་ལྡེམ་ལྡེམ་
གཡོ། །
རྒྱུད་ སྡེ་རྣམ་བཞིའི་ཆུ་རྫིང་དྭངས་མོར་བསམ་སྒོམ་སྒྲུབ་པས་བག་
ཡངས་རྩེན། །
སྔོན་མེད་གསང་སྔགས་འདུས་སྡེའི་དགའ་ཚལ་ མཛོད་དགེའི་གླིང་
དཀར་སྟོད་ན་ལྷམ། ། །
s
སྡེ་འདིའི་བྱུང་བ་ངོ་མཚར་གངྒཱའི་རྒྱུན། །
རྣམ་དཔྱོད་རལ་ཀློང་ནགས་མའི་སྟོད་ནས་འབེབ། །
བརྗོད་བྱ་རྗོད་བྱེད་རྨད་བྱུང་རོ་བཅུད་ལ། །
རོལ་འདོད་ཆེ་རྣམས་སྤྲོ་དགས་འཇུག་པར་རིགས། །
སྒྲོ་བཏགས་བྱུ་རུའི་རྒྱན་ཆ་དང་། །།
་ཡ 6 -



མཆོད་བརྗོད།
ཕྱོགས་ལྷུང་བཅོས་མའི་ཟུར་མིག་མེད། །
རང་བཞིན་དྲང་བརྗོད་སྨིན་ལེགས་མར། །
གཟུར་གནས་བློ་ལྡན་སུ་ཡང་དགྱེས། །
དེ་ཡང་ཇི་སྐད་དུ་། དཔལ་ལྡན་ཞི་ བ་ ལྷ་ཆེན་པོས། “
འགྲོ་བའི་སྡུག་བསྔལ་སྨན་གཅིག་བུ། ། བདེ་བ་ཐམས་ཅད་འབྱུང་
བའི་གནས། ། བསྟན་པ་རྙེད་དང་བཀུར་སྟི་དང༌། ། བཅས་
ཏེ་ཡུན་རིང་གནས་གྱུར་ཅིག།”ཅེས་གསུངས་པ་ལྟར།
ཁམས་གསུམ་གྱིས་བསྡུས་པའི་ལུས་ཅན་ཡོངས་ཀྱི་གནས་་་་་
སྐབས་དང་མཐར་ཐུག་གི་སྡུག་ཀུན་སེལ་ཞིང་ཕན་པ་དང་བདེ་དགེ་
མ་ལུས་པ་འབྱུང་བའི་གཞི་གཅིག་བུ་ནི། རྣམ་འདྲེན་སྟོབས་བཅུ་
མངའ་བ་སྟོང་གི་དབུས་ན་པདྨ་དཀར་བོ་ལྟར་བསྔགས་པའི་གྲགས་པ་
ས་གསུམ་གྱི་ཁྱོན་ཡངས་པོར་ཁྱབ་པ། ཕྱོགས་དང་རིས་སུ་མ་ཆད་
པའི་སྐྱེ་འགྲོ་ཡོངས་ཀྱི་མ་འདྲིས་པའི་མཛའ་བཤེས་ཆེན་པོ་སྟོན་པ་བླ་
ན་མེད་པ་ཡང་དག་པར་རྫོགས་པའི་སངས་རྒྱས་མཉམ་མེད་ཤཱཀྱའི་
རྒྱལ་བོ་དེ་ཉིད་ཀྱི་གསེར་སྦྱང་བཙོ་མ་ལྟ་བུའི་བསྟན་པ་རིན་པོ་ཆེ་ཉག་
གཅིག་ལགས་ཤིང་། དེ་ལ་ཕྱི་རོལ་མུ་སྟེགས་པའི་བསྟན་པ་ གང་
གིས་ཀྱང་བསྒྲུན་དུ་མེད་པ་རྒྱུ་སྐར་ཁྲོད་ན་ཉི་ཟླ་ལྟར་ཆེས་ཁྱད་པར་དུ་
འཕགས་པ་ཡིན་ཏེ། ཕྱི་རོལ་མུ་སྟེགས་པ་དག་གིས། ལས་གསོག་
-
7-
：
,
་



མཆོད་བརྗོད།
པ་དང་འབྲས་བུ་མྱོང་བའི་རྟེན་དུ་རྟག་བདག་སྨྲ་བ་དང༌། འཁོར་
བའི་སྡུག་བསྔལ་ལ་རྒྱུ་མེད་པ་དང་ཟག་བཅས་ཀྱི་བདེ་པ་ཙམ་ལ་་
མཐར་ཐུག་གི་པདེ་བར་རློམ་པ། གང་ཟག་གི་ངོ་བོ་ཕུང་བོའི་སྟེང་
དུ་བཙལ་སྟེ་མ་རྙེད་པ་ན་དེ་ལས་གཞན་པའི་བདག་སྨྲ་བ། ཕུང་བོ་
བདག་ ཏུ་སྨྲས་ཏེ་ཤི་བའི་ཚེ་རྒྱུན་ཆད་པར་ལྟ་བ། འབྱུང་བཞིའི་
རྫས་སོགས་ཐར་པ་མ་ཡིན་པ་ལ་ཐར་བར་བཤད་པ། ལས་འབྲས་
ཀྱི་རྣམ་བཞག་དང་། སྐྱེ་བ་སྔ་ཕྱི། ཐར་བ་གཏན་ནས་མེད་པར་
སྨྲ་བ་ལ་སོགས་པའི་གཞི་ལམ་འབྲས་གསུམ་གྱི་རྣམ་བཞག་དག་ལོག་
བཤད་ཀྱི་གོང་བུ་འབའ་ཞིག་ ཏུ་ཟད་ལ། བདག་ཅག་གི་སྟོན་པ་
བཅོམ་ལྡན་འདས་ཀྱིས། ཕུང་བོའི་རྒྱུན་སོགས་བཞག་སྟེ་འདུས་
བྱས་ ཐམས་ ཅད་ མི་ རྟག་ ཅིང་ སྐད་ ཅིག་ སྐད་ ཅིག་ གིས་ འཇིག་ པ།
ཟག་བཅས་ཐམས་ཅད་འགྱུར་བའི་སྡུག་བསྔལ། ཐར་བ་ བྲལ་་་་
འབྲས་སུ་བཞག་སྟེ་སོ་སོར་བརྟག་འགོག་ཏུ་བསྟན་ཞིང་། སྣང་བ་
རྟེན་འབྲེལ་བསླུ་བ་མེད་པ་དང་། རང་བཞིན་སྟོང་བ་འགལ་མེད་
དུ་འཆར་བ་མཐའ་བྲལ་དབུ་མའི་ལམ་བཟང་དུ་གསུངས་ལ། ཐར་
བ་འདོད་པ་རྣམས་ཀྱིས་སྡུག་བསྔལ་ཤེས་པར་བྱ་བ་དང་། དེའི་རྒྱུ་
ཀུན་འབྱུང་སྤང་བར་བྱ་བ་དང་། བྱང་ཆུབ་མངོན་དུ་བྱ་བ་དང་།
དེར་བགྲོད་པའི་ལམ་བསྒོམ་པར་བྱ་བ་སོགས་གཞི་ལམ་འབྲས་གསུམ་
-
8-



མཆོད་བརྗོད།
གྱི་རྣམ་བཞག་ཕྱིན་ཅི་མ་ལོག་པར་སྟོན་པས་བསྟན་པ་གཞན་དང་
མཚུངས་ཟླ་བྲལ་བ་ཡིན་པ། མཐོ་བཙུན་གྲུབ་རྗེས་མཛད་པའི་
《ཁྱད་པར་འཕགས་སྟོད 》ལས།
“ མི་སྟེགས་གཞན་གྱི་གཞུང་ལུགས་ལ། །
ཇི་ལྟ་ཇི་ལྟར་རྣམ་བསམས་པ། །
དེ་ལྟ་དེ་ལྟར་མགོན་ཁྱོད་ལ། །
བདག་གི་སེམས་ནི་དད་པར་གྱུར། ། ” ཅེས་གསུངས་པ་ལྟར་
རོ༑
དེ་ལྟ་བུའི་རྒྱལ་བའི་བསྟན་པ་རིན་པོ་ཆེ་འདི་ལ་དབྱེ་ན་། 《ཆོས་
མངོན་པ་མཛོད》ལས། ་ “ སྟོན་པའི་དམ་ཆོས་རྣམ་གཉིས་ཏེ། །
ལུང་དང་རྟོགས་པའི་བདག་ཉིད་དོ། །
དེ་འཛིན་བྱེད་དང་སྨྲ་བྱེད་དང་། །
སྒྲུབ་པར་བྱེད་པ་ཁོ་ན་ཡིན། ། ”
ཞེས་གསུངས་ཏེ། ཆོས་ལག་ཏུ་ལེན་པའི་ཚུལ་སྒྲུབ་པ་བྱེད་ལུགས་
གཏན་ལ་འབེབས་པའི་ལུང་གི་བསྟན་པ་དང་། གཏན་ལ་ཕེབས་པ་
ན་ཇི་ལྟར་གཏན་ལ་ཕབས་པ་ལྟར་སྒྲུབ་པའི་རྟོགས་བའི་བསྟན་པ་སྟེ་
རྒྱུ་འབྲས་སུ་གྱུར་བའི་ལུང་རྟོགས་ཀྱི་བསྟན་པ་གཉིས་སུ་འདུ་ཞིང་།
དེ་ཉིད་འཛིན་སྐྱོང་སྤེལ་གསུམ་བྱེད་པ་ནི་དགེ་འདུན་གྱི་སྡེ་དག་ལ་
–
9 -



ཚུལ་ཁྲིམས་རིན་ཆེན་གྱི་ཆེ་བ།
གཙོ་བོར་རག་ལས་པར་དགོངས་ནས། སྙིང་རྗེ་ཆེན་པོའི་གཞན་
དབང་དུ་གྱུར་བའི་རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ཛམྦུ་
བྲིགའི་ལྗོན་པས་མཛེས་པར་མཚན་པའི་མི་མཇེད་འཇིག་རྟེན་ཁམས་
ཆེན་པོའི་ཕྱོགས་དང་ཕྱོགས་སུ་བཤད་པ་དང་སྒྲུབ་པའི་དགེ་འདུན་གྱི་
སྡེ་ཇི་སྙེད་ཅིག་སྤེལ་གནང་མཛད་ཡོད་པ་ལས། །
འདིར་གསང་སྔགས་རིག་པ་འཛིན་པའི་ཆོས་སྡེ་ཆེན་པོ་རི་བོང་
དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་ངོ་མཚར་གདན་རབས་
ལས་བརྩམས་ཏེ་དོན་ལྡན་གཏམ་གྱི་དགའ་སྟོན་འགྱེད་པར་བྱ་བ་ལ་
ལྔ། གང་ཞིག་ཕྱག་འདེབས་མཛད་པ་བོ་སྐུ་འཕྲེང་རིམ་བྱོན་གྱི་ཆེ་
བ། གདན་རབས་རིམ་བྱོན་གྱིས་སྐྱོང་ཁུར་གནང་ཚུལ། དུས་
འགྱུར་ཆེན་པོའི་སྐབས་ཉམས་རྒུད་བྱུང་ཚུལ། ཉམས་པ་སླར་སོས་
ཏེ་དར་རྒྱས་སུ་འགྲོ་བཞིན་པའི་ད་ལྟའི་རྣམ་པ། ཞར་བྱུང་སེར་
མང་འདུས་སྡེའི་བྱུང་བ་མདོ་ཙམ་བརྗོད་པའོ། ། ་
་་ ༡. ཕྱག་འདེབས་མཛད་ པ་བོ་སྐུ་འཕྲེང་རིམ་བྱོན་ གྱི་ཆེ་བ།
གང་ཞིག་ཕྱག་འདེབས་མཛད་པ་བོ་སྐུ་འཕྲེང་རིམ་བྱོན་གྱི་ཆེ་བ་་་
བརྗོད་པ་ལ་གསུམ་ལས། །
དང་བོ། མཛོད་དགེའི་བླ་མ་ཚུལ་ཁྲིམས་རིན་ཆེན་
ཞེས་ངེས་དོན་མཁས་པའི་དབང་ཕྱུག་དེ་ཉིད་ཀྱི་གསང་་་
-- 1) -



---
ཚུལ་ཁྲིམས་རིན་ཆེན་གྱི་ཆེ་བ།
གསུམ་རྒྱ་མཚོ་ལྟ་བུ་ལས་ཐུན་མོང་སྣང་གྲུབ་ཀྱི་མཛད་པ་ཆ་
ཙམ་བརྗོད་པར་བྱའོ། །
དེ་ཡང་རྒྱལ་སྲས་བྱང་ཆུབ་སེམས་དཔའ་ཆེན་པོ་འདི་ཉིད་གང་
དུ་སྐུ་འཁྲུངས་བའི་ཡུལ་ནི་རབ་དཀར་གངས་རིའི་མུ་ཁྱུད་ཀྱིས་ཟླུམ་
པོར་བསྐོར་བའི་གངས་ཅན་བོད་ཀྱི་ལྗོངས་ཆེན་པོ་འདི་ལ་བོད་དང་
བོད་ཆེན་པོ་གཉིས་སུ་ཕྱེས་བའི་བོད་ཆེན་པོའི་ཆར་གཏོགས།
སུམ་གཉིས་ས་ལ་དབང་བསྒྱུར་བའི་ཆོས་རྒྱལ་སྲོང་བཙན་སྒམ་
པོ་སོགས་ཀྱི་དུས་བོད་ཆོལ་ཁ་གསུམ་དུ་ཕྱེས་བར་གྲགས་པ་ལས་མདོ་
སྨད་རྟའི་ཆོལ་ཁའི་ལྷོ་རྒྱུད། གླིང་ས་མཐོང་བ་ཀུན་སྨོན་ནམ་མཛོད་
དགེ་གླིང་དཀར་སྟོད་ཅེས་བྱ་བ་ཡིན་ལ། མཛོད་དགེ་གླིང་དཀར་
སྟོད་དུ་འབོད་པའི་རྒྱུ་མཚན་ནི། སྔོན་མངའ་བདག་ཁྲི་རལ་བ་ཅན་
གྱི་དུས་སུ་ ཀ་ཅིའི་ མཆོད་རྟེན་དཀར་བོ་ཡན་ཆད་མངའ་འོག་ཏུ་་་
བསྡུས་ཏེ། དགའ་ཡེ་ཤེས་དར་རྒྱས་(རིགས་འདི་ལ་དགའ་རིགས་ཟེར་
བའི་རྒྱུ་མཚན་ནི། སྔོན་བོད་ཀྱི་རྒྱལ་རིགས་རྒྱལ་ས་མ་ཐོབ་པ་ཞིག་ལ་བུ་མེད་
ནས། ཐང་ལྷ་སོཊ་ཡུལ་ལྷ་རྣམས་ལ་གསོལ་བ་བཏབ་པས་ནམ་མཁར་འཇའ་
ཚོན་དང་བཅས་ཏེ་བུ་ཞིག་བྱུང་བས་ཤིན་ཏུ་དགའ་བར་གྱུར། དེའི་རིགས་ལ་
དགའ་རིགས་ཟེར། རུས་ཆེན་བཞིའི་ནང་གི་སྒོ་རིགས་དང་མི་གཅིག་ཅེས《
བོད་མི་བུ་གདོང་དྲུག་གི་རུས་མཛོད་མེ་ཏོག་སྐྱེད་ཚལ 》དུ་གསལ)ཟེར་བའི་
- 11-
，
E༔



ཚུལ་ཁྲིམས་རིན་ཆེན་གྱི་ཆེ་བ།
བློན་ཆེན་ཞིག་ཁྲལ་བསྡུ་རུ་མངགས་པ་དེས་ས་འདིར་ཆུ་བོ་ཆེན་པོ་
གསུམ( རྨ་ཆུ། རྨེ་ཆུ། སྐ་ཆུ)འབབ་ཅིང་། རྩྭ་ཆུ་ཤིན་ཏུ་བཟང་
བས་ས་སྟོང་དུ་བསྐྱུར་མི་བྲ། འབྲོག་སྡེ་འཛུགས་དགོས་ཟེར་ནས་
གཞི་བཟུང༌། དེ་ལ་བུ་གཉིས་བྱུང་བའི་ཆེ་བ་དགའ་སྟག་རིས་ཅན་
ནམ་དགའ་སྟག་ཐུལ་ཅན་གྱི་བུ་རྒྱུད་ལ་བླ་མ་དགེ་འདུན་ཞེས་རྒྱ་ནག་
ཏུ་འགྲོ་བའི་བླ་དཔོན་མང་བོའི་ཕྱག་མཛོད་བྱེད་མཁན་ཞིག་བྱུང་བས་
ཕྱག་མཛོད་དགེ་འདུན་ནམ། མཛོད་པ་དགེ་འདུན་ཞེས་མིང་དུ་
གྲགས། དེའི་མི་རྒྱུད་རུ་སྡེ་དང་བཅས་བ་ལ་མཛོད་དགེ་ཞེས་པའི་
མིང་ཐོགས་ཚུལ། མཁས་དབང་དམུ་དགེ་བསམ་གཏན་གྱི་་་་་
མཛད་པའི《ལོ་རྒྱུས་ཀུན་དགའི་མེ་ལོང》དུ་གསལ་ལ།
གུང་ཐང་བསྟན་པའི་སྒྲོན་མེའི་རྣམ་ཐར《དད་པའི་པད་མོ་
བཞད་པའི་ཉིན་བྱེད》དུ། “ ཁྲི་སྲོང་གིས་མཛོད་པའམ་ཕྱག་མཛོད་
དགའ་ཡེ་ཤེས་དར་རྒྱས་བོད་ཀྱི་ཁ་འཛིན་ལ་གླིང་ཡུལ་དུ་མངགས་པ་
དགེ་སློང་གི་ཆ་བྱད་དུ་ཡོད་པས་མཛོད་དགེར་གྲགས ”ཞེས་པའང་
འདུག་གླིང་དཀར་སྟོད་ཅེས་པ་ནི། མཁས་དབང་དམུ་དགེ་བསམ་
གཏན་གྱིས་མཛད་པའི《གླིང་སེང་ཆེན་གྱི་བྱུང་བ་མདོར་བསྡུས》
ལས། “ མཛོད་དགེ་སྟོད་ཡན་ཆད་རྨ་སྟོད་དུ་བརྩི་བ་ཡིན་ཏེ། - གླིང་
དཀར་ སྟོད་ ཟེར་བ་ ནི་ གླིང་ གིས་ དབང་ བསྒྱུར་ བའི་ ས་ ཡིན་ པས།
，11
12 -



ཚུལ་ཁྲིམས་རིན་ཆེན་གྱི་ཆེ་བ། །
གླིང་དཀར་དང་རྨ་སྟོད་དུ་བརྩིས་ཏེ་སྟོད་ཟེར་བ་ཡིན་འདུག ”ཅེས་
གསུངས། ཡང་དེ་ཉིད་ལས། མཛོད་དགེའི་ས་དེར་མངའ་་་་
བདག་ཁྲི་རལ་བ་ཅན་གྱི་དུས་སུ་བློན་པོ་དགའ་ཡེ་ཤེས་དར་རྒྱས་ཟེར་
བས་ས་བཟུང་ནས་འབྲོག་སྡེ་ཞིག་ཆགས་པ་ཡིན་མོད། ཧོར་གླིང་
འཁྲུགས་ནས་གླིང་གིས་དབང་བསྒྱུར་བས་ མཛོད་དགེ་གླིང་དཀར་
སྟོད་ཅེས་པའི་མིང་དེ་ཆགས། གླིང་གི་སྡེ་ལྷག་ངོ་མ་ཞིག་ཡོད་པའི་
མིང་ལ་གླིང་བ་ཞེས་མིང་མ་འགྱུར་བར་ཡོད། ཅེས་གསལ་བོར་
བསྟན་པའི་མཛོད་དགེ་གླིང་བ་ (དེང་སང་སི་ཁྲོན་ཞིང་ཆེན་རྔ་བ་བོད་
རིགས་རང་སྐྱོང་ཁུལ་མཛོད་དགེ་རྫོང་གླིང་བ་ཞང་སྨད་མ་རུ་ཆེན་）ནི་ སྐུ་
འཁྲུངས་པའི་ཡུལ་དངོས་སོ། ། དེ་ཡང་མངོན་རྟོགས་རྒྱན་ལས།
“ རིགས་དང་རུས་དང་ཆོ་འབྲང་དང་། ”ཞེས་བའི་ཐད་ཀྱི་མདོ་ལས།
“ དེ་ལ་བྱང་ཆེན་གྱི་རིགས་ རུས་ ཕུན་ སུམ་ ཚོགས་ པ་ གང་ཞེ་ན།
བྱང་ཆེན་རིགས་མཐོན་པོ་དག་ ཏུ་སྐྱེ་པ་ སྟེ། དེ་ནི་བྱང་ཆེན་གྱི་
རིགས་ཕུན་ཚོགས་ཡིན་ནོ། ། རུས་ཕུན་སུམ་ཚོགས་པ་གང་ཞེ་ན།
རིགས་གང་ལས་སྔོན་གྱི་བྱང་ཆེན་དག་བྱུང་བ་སྟེ། དེ་ནི་རུས་ཕུན་
ཚོགས་པ་ཡིན་ནོ། ། ”ཞེས་གསུངས་བ་ལྟར་རྗེ་ཚུལ་ཁྲིམས་རིན་ཆེན་
གྱིས་རིགས་རུས་ཕུན་ཚོགས་གང་དུ་སྐྱེ་བ་བཞེས་ཚུལ་ནི། དགའ་ཡེ་
ཤེས་དར་རྒྱས་ནས་རིགས་རྒྱུད་མ་ཉམས་པའི་དཔོན་བློ་གྲོས་བཟང་གི་
-13-



ཚུལ་ཁྲིམས་རིན་ཆེན་གྱི་ཆེ་བ། །
རིགས་ རྒྱུད་ དུ་། འབོས་ དཔོན་ པོ། བཞག་ སྡོམ་ དཔོན་ པོ།
གླིང་བའི་དཔོན་པོ་སོགས་བྱུང་། གླིང་བའི་དཔོན་པོ་རབ་བརྟན་གྱི་
བུ་ཨ་འབྲུག་ལ་བུ་བདུན་ཡོད་པའི་ཆུང་བ་ཨ་ཀླུམ་གྱི་བུ་ཆུང་བའི་རྒྱུད་
པ་ གླིང་བ་སྨད་མའམ། དཔོན་ཚང་འགབ་མ་རུ་ངོ་མཚར་ལྟས་
བཟང་དང་བཅས་ཏེ་སྐུ་བལྟམས་པས་རིགས་ཕུན་སུམ་ཚོགས་པ་དང་།
དགའ་ཡེ་ཤེས་ཀྱི་རིགས་རྒྱུད་འདིར་གུང་ཐང་བསྟན་པའི་སྒྲོན་མེ།
ཁྲི་ཆེན་དཀོན་མཆོག་བདེ་ཆེན། མཛོད་དགེའི་རི་ཁྲོད་པ་མཁས་
གྲུབ་བསྟན་འཛིན་སོགས་སར་གནས་བྱང་སེམས་དུ་མས་སྤྲུལ་བའི་
ཟློས་གར་བསྒྱུར་བས་རུས་ཕུན་སུམ་ཚོགས་པ། སྐུ་མ་འཁྲུངས་པའི་
སྔོན་ལ་ཡུམ་གྱི་ཕྱག་ཏུ་གསེར་གྱི་རྗེ་བཙུན་སྒྲོལ་མ་དཀར་མོ་མཐེ་བོང་
ཙམ་ཞིག་རྙེད་དེ་སྐུ་ལུས་ལས་འོད་ཟེར་འཕྲོ་བ་དང་གསུང་འབྱོན་པ་
སོགས་ཡ་མཚར་པའི་དགེ་ལྟས་མང་དུ་བྱུང་། ། འཁྲུངས་ཙམ་ཉིད་
ནས་ཞལ་འཛུམ་པ་དང་བཅས་ཏེ་བཞུགས་པ་ལས་ཕལ་བའི་བྱིས་བ་
ལྟར་ངུ་ངག་སོགས་མི་བྱེད་པ་དང་། སྐུ་གསུང་ཐུགས་རྟེན་གང་ལ་
མཇལ་ཡང་ཧ་ཅང་ཐུགས་དགྱེས་ཉམས་སྟོན་པ་སོགས་དམ་པའི་རང་
རྟགས་མང་བོ་མངོན་དུ་གྱུར། དུས་རྒྱུན་ཐུགས་རྒྱུད་འཇམ་ཞིང་བློ་
རིག་གསལ་བ་ཞིག་ཡིན་པས། ཡབ་ཡུམ་གཉིས་ཀྱིས་རྒྱལ་བའི་
བསྟན་པ་རིན་པོ་ཆེའི་ཆོས་སྒོར་ཞུགས་ན་བསྟན་པ་དང་འགྲོ་བའི་
- 14-



ཚུལ་ཁྲིམས་རིན་ཆེན་གྱི་ཆེ་བ། །
དཔུང་གཉེན་དུ་འགྱུར་བར་དགོངས་ནས་ལྷ་མོ་གསེར་ཁྲི་དགའ་ལྡན་
བཤད་སྒྲུབ་གླིང་དུ་བསྐྱེལ་ཏེ་ཁྱིམ་ནས་ཁྱིམ་མེད་པར་རབ་ཏུ་བྱུང་།
ཡི་གེའི་སྦྱོར་ཀློག་ནས་བཟུང་ཆོ་ག་ཆོས་སྤྱོད་དང་གཞུང་ལུགས་མང་
བོ་ཐུགས་འཛིན་གནང་། མཁས་པའི་དབང་བོ་དུ་མའི་ཞབས་རྡུལ་
སྤྱི་བོས་མཆོད་དེ་ཚད་མ་དང་རིག་གནས་ཀྱི་གཞུང་སོགས་ལ་སྦྱང་
བརྩོན་རྒྱ་ཆེར་མཛད། སྐབས་དེར་ལྷ་ཁང་དཀར་མོའི་ལུང་མདོར་
ཁྲི་ཆེན་མཆོག་སྤྲུལ་བློ་བཟང་སེང་གེས་ཕྱག་བཏབས་པའི་དཀར་མོའི་
དགོན་དུ་མདོའི་འཆད་ཉན་ཤིན་ཏུ་རྒྱས་བས་རྗེ་ཉིད་ཀྱང་དེར་ཕེབས་
ཏེ་ཉིན་མཚན་ཁོར་ཡུག་ ཏུ་ ཐོས་པསམ་གྱིས་དུས་འདའ་བར་བྱས།
རེ་ཞིག་ནས་གནས་དེར་གདུག་འདྲེ་ཁྱད་པར་ ཅན་ཞིག་བྱུང་བས་
དགོན་ཕན་ཚུན་དུ་འཁྲུགས་རྩོད་ཆེན་པོ་ལངས་ཏེ་དཀར་མོའི་དགོན་
གྱི་དགེ་འདུན་པ་རྣམས་ཕྱོགས་ཡས་མས་ཀྱི་དགོན་སྡེ་རྣམས་སུ་ཕེབས།
ཟབ་ལམ་གཅོད་ཀྱི་གདམས་པར་མངའ་བརྙེས་པའི་རྣལ་འབྱོར་བ་
ཞིག་དང་རྗེ་འདི་གཉིས་ཤུལ་ཏུ་བསྡད་དེ། རེས་མོས་ཀྱིས་མཚོན་
མོར་འདུ་ཁང་དུ་གཅོད་ཐུན་བཟུང་། ཉིན་ཞིག་ཁོང་ལ་འགྲུལ་བ་
ཞིག་ཡོང་སྟེ་ཅུང་འགོར་སོང་བས་མྱུར་དུ་འདུ་ཁང་དུ་ཕེབས་ཚེ་ཁྲིའི་
སྟེང་ན་བླ་རྒན་ཞིག་གིས་གཅོད་འདོན་བཞིན་འདུག་པས་ཁོང་གིས་
གཅོད་པ་གཞན་པ་དེ་ཡིན་སྣང་གིས་ཕྱིར་ཕེབས། ཕྱི་ཉིན་གཏམ་
།
-15 -



ཚུལ་ཁྲིམས་རིན་ཆེན་གྱི་ཆེ་བ།
གླེང་བྱས་ཚེ་གཅོད་པ་དེ་མིན་པར་གདུག་འདྲེའི་ཆོ་འཕྲུལ་ཡིན་འདུག
ཆོས་གྲོགས་དེས་ཁྱོད་དེ་རིང་རི་ཁྲོད་བསམ་འགྲུབ་གླིང་ན་བཞུགས་
བའི་ཙག་པོའི (རྩེ་དབུས )གཅོད་རྒན་ཡེ་ཤེས་ཚུལ་ཁྲིམས་ཚང་གི་་
མདུན་དུ་འགྲོ་དགོས་ཚུལ་བསྙད་པ་བཞིན་ཕེབས་ཏེ་རྒྱུ་མཚན་ཞུས་
བས། གཅོད་རྒན་ཚང་གིས་ཁྱོད་དེ་རིང་ཕེབས་པ་ཤིན་ཏུ་བཟང་།
མདང་ངའི་རྨི་ལམ་ལ་གློ་བུར་དུ་གསེར་གྱི་རྡོ་རྗེ་ཞིག་པང་དུ་བབས་
བྱུང་བ་ལ་དར་སྐུད་ནག་པོ་ཞིག་གིས་དཀྲིས་ཏེ་རྒྱང་རིང་དུ་འཐེན་
འདུག ངས་དར་སྐུད་བརྒྱུད་དེ་སོང་བས་ མཐར་ དཀར་མོ་་་་
དགོན་གྱི་འདུ་ཁང་སྒོ་ཆེན་དུ་སླེབས། ཁྲིའི་སྟེང་ན་གདུག་འདྲེ་
འཇིགས་སུ་རུང་བ་ཞིག་གིས་མཆེ་བ་གཙིགས་བཞིན་དར་སྐུད་འཐེན་
འདུག་པ་ལ། ངས་ཀྱང་ཤུགས་དྲག་པོས་འཐེན་པས་མཐར་དར་
སྐུད་ཆད་དེ་རྡོ་རྗེ་ང་ལ་ཐོབ། ཕྱིར་ཡོང་སྟེ་གཙང་སྦྲ་བྱས་པས་རྡོ་རྗེ་
དེ་གསེར་འོད་འཕྲོ་བཞིན་བྱང་ཕྱོགས་སུ་འཕུར་སོང་བ་ཞིག་རྨིས་པས་
ཁྱོད་ཀྱི་བར་ཆད་ངས་སེལ་ཡོད། འདིར་ཉིན་བདུན་ལ་བཞུགས་
དང་ཁྲུས་དང་གཙང་སྦྲ་བྱེད། དེ་ནས་ཁྱོད་བླ་བྲང་བཀྲ་ཤིས་འཁྱིལ་
དུ་ཕེབས་དང་ངེས་དོན་གྱི་མཁས་པ་ཆེན་པོ་ཞིག་འོང་བ་འདྲ་ཞེས་
སོགས་འབྱུང་འགྱུར་དུ་མ་ལུང་དུ་བསྟན། རྗེ་འདིཉིད་ཀྱང་ཇི་ལྟར་
ནོར་བུའི་གླིང་དུ་བགྲོད་པའི་དེད་དཔོན་བཞིན་དགའ་རབ་ས་ཡིས་
- 16 -



，
ཚུལ་ཁྲིམས་རིན་ཆེན་གྱི་ཆེ་བ། །
མཚོན་པ་མིན་པའི་ཐུགས་སྤྲོ་བ་དང་བཅས་རྒྱལ་བའི་ལུང་གིས་ཟིན་
པའི་མདོ་སྔགས་བསྟན་པའི་འབྱུང་གནས་དཔལ་ལྡན་བཀྲ་ཤིས་་་་་
འཁྱིལ་དུ་ཕེབས་ཏེ་རྨད་བྱུང་ ཐོས་ བསམ་ གླིང་གི་ཆོས་གྲྭར་ཞུགས།
《སྙིང་བོ་ངེས་པར་བསྡུ་བ་ 》ལས། རིགས་ལ་གནས་པའི་གང་ཟག་
དེས། ། བཤེས་ གཉེན་དམ་ པ་ བསྟེན་བྱས་ལ། ། ཞེས་དང་།
《བྱང་ཆུབ་ལམ་རིམ་ཆེན་མོ》ལས། སློབ་མ་ལ་རྒྱུད་ལ་ཡོན་ཏན་
སྣ་གཅིག་སྐྱེ་བ་དང་། སྐྱོན་སྣ་གཅིག་འགྲིབ་པ་ཡན་ཆད་བདེ་་་
ལེགས་ཐམས་ཅད་ཀྱི་འབྱུང་གནས་ནི་བཤེས་གཉེན་དམ་པ་ཡིན་པས་
ཐོག་མར་དེ་བསྟེན་པའི་ཚུལ་གལ་ཆེ། གསུངས་པ་ལྟར། །
རྗེ་བཙུན་བླ་མ་འཇམ་དབྱངས་དཀོན་མཆོག་བསྟན་པའི་སྒྲོན་
མེ་དཔལ་བགྱོང་བོ་ སོགས་བཀའ་པོད་གཞུང་བརྒྱའི་ལུས་སྟོབས་་་་་
རྫོགས་པའི་བཤེས་གཉེན་གདོང་ལྔའི་ཁྱུ་མཆོག་ལྟ་བུ་དུ་མའི་ཞབས་
རྡུལ་གསེར་གྱི་མེ་ཏོག་སྤྱི་བོས་མཆོད་ཅིང་བསམ་སྦྱོར་གཉིས་ཀྱིས་ཚུལ་
བཞིན་དུ་བསྟེན་ཏེ། ཇི་སྐད་དུ། དེ་ལྟས་ལས་ ཚར་ ཕྱིན་བྱའི་
ཕྱིར། ། ཉི་མ་ཕྱེད་དུས་གདུངས་པ་ཡི། ། གླང་ཆེན་མཚོར་
འཕྲད་མཚོར་འཇུག་ལྟར། ། ལས་དེ་ལ་ཡང་འཇུག་པར་བྱ། །
ཞེས་གླང་ཆེན་དགའ་བས་པད་མཚོར་འཇུག་པ་བཞིན་དུ། གཞུང་
བཀའ་པོད་ལྔ་སོགས་མདོ་སྔགས་རིག་གནས་དང་བཅས་བ་ལ་སྦྱང་
1
：
ཁ17 -



ཚུལ་ཁྲིམས་རིན་ཆེན་གྱི་ཆེ་བ།
བརྩོན་རྡོ་རུས་ཐུག་པ་ལྟ་བུ་གནང་བས། གཞུང་ལུགས་འབུམ་སྡེའི་
དཀའ་གནད་ཀྱི་མདུད་བརྒྱ་ཡོངས་སུ་གྲོལ་ཏེ་ངེས་དོན་མཁས་པའི་
གྲགས་སྙན་ཕྱོགས་ཐམས་ཅད་ནས་མ་བོས་ངང་གིས་ཐོབ་པ་ནི《མདོ་
སྡེའི་རྒྱུན 》ལས། བརྩོན་འགྲུས་ལྡན་པ་ལོངས་སྤྱོད་ཀྱིས་ཕམ་་་་་
མེད། ། བརྩོན་ འགྲུས་ ལྡན་ པ་ ཉོན་ མོངས་ ཀྱིས་ ཕམ་ མེད། །
བརྩོན་འགྲུས་ལྡན་པ་སྐྱོ་བས་ཕམ་པ་མེད། ། བརྩོན་འགྲུས་ལྡན་
པ་ ཐོབ་པས་ཕམ་པ་མེད། ། ཅེས་གསུངས་བ་ལྟར་རོ། ། རྗེ་
བཙུན་བླ་མ་འཇམ་དབྱངས་དཀོན་མཆོག་བསྟན་པའི་སྒྲོན་མེའི་ཞལ་
སྔ་ནས་བསྙེན་རྫོགས་ཀྱི་སྡོམ་པ་ཡང་དག་པར་བཞེས་ཏེ་ཚངས་སྤྱོད་
ངུར་སྨྲིག་འཛིན་པའི་གཙུག་རྒྱན་དུ་གྱུར། ཇོ་བོ་རྗེའི《བསྟོད་པ་
བརྒྱད་ཅུ་བ 》ལས། དྲན་དང་ཤེས་བཞིན་ལྡན་པ་ཡིས། ། ཚུལ་
ཁྲིམས་མ་ཡིན་ཡིད་མི་མཛད། ། བག་ཡོད་དྲན་དང་གཡོ་སྒྱུ་་་
མེད། ། སྟོང་བའི་ཉེས་བས་ཁྱོད་མ་གོས། ། ཞེས་གསུངས་པ་
ལྟར་སྡོམ་གསུམ་ཚུལ་ཁྲིམས་ཀྱི་བསླབ་པ་རྣམས་ཁས་ལེན་པ་ལ་དཔའ་
བ་ཙམ་མིན་པར་བཅས་པའི་ཆ་ཕྲ་མོ་ཙམ་ལའང་དྲན་ ཤེས་ཚུལ་་་
བཞིན་དུ་བསྟེན་པ་སོཊ་སྔོན་བྱོན་བཀའ་གདམས་གོང་མའི་རྣམ་ཐར་
ཇི་བཞིན་བསྐྱངས། ཕར་ཕྱིན་དམ་བཅའ་དང་རྡོ་རམས་དམ་་་་
བཅའ་སོགས་ཀྱི་སྐབས་སུ་འང་དགེ་བའི་བཤེས་གཉེན་གཅིག་ལས་
- 18-



ཚུལ་ཁྲིམས་རིན་ཆེན་གྱི་ཆེ་བ། །
གཅིག་ ལྷག་པ་དུ་མས་ལུང་རིགས་ཀྱི་བརྒལ་བརྟགས་དཀན་གཟར་
བྲག་ལས་ཆུ་བོ་འབབ་པ་ལྟ་བུ་གནང་ཡང་། མཁས་གྲུབ་སྨྲ་བའི་ཉི་
མས། “ དེ་ཕྱིར་རྟོག་གེ་རྣོ་ལྡན་པ། ། ལེགས་སྦྱངས་རྒོལ་བ་
སྟོང་དག་ནི། ། ཁྱོད་དྲུང་ལྕེ་རྩེ་མགྲིན་པ་ན། ། སྙིང་དང་ལྷན་
ཅིག་འདར་བ་བསྟེན། ། ” ཞེས་གསུངས་པ་ལྟར། རྟོག་གེའི་གསང་
ཚིག་སྒྲུབ་དང་སུན་འབྱིན་གྱི་ལམ་སྲོལ་ཕྲ་ཞིབ་མཁྱེན་པས། བགྲོ་
གླེང་གང་བཏང་ལ་དོགས་པ་ཆོད་ངེས་ཀྱི་ལན་དང་། དེའི་སྟེང་དུ་
སྐབས་སུ་གཞོལ་བའི་རྒྱ་བོད་གཞུང་ལུགས་ཀྱི་ལུང་འདྲེན་ཤར་ ཤར་
གནང་བས་བསྟོད་པའི་དབྱངས་སྙན་མཁས་བླུན་ཡོངས་ཀྱི་མགྲིན་
པར་ལྷན་སྐྱེས་སུ་གྲུབ་པའི་ཚུལ་ལ་བཀོད། ཁྱད་པར་སྐབས་དེར་
བཀྲ་ཤིས་འཁྱིལ་ན་མདོ་སྔགས་རིག་གནས་དང་བཅས་པ་ལ་འགྲན་
པའི་ཟླ་དང་བྲལ་བ་རྔ་བ་གོ་ཐོབ་ངག་དབང་རྒྱ་མཚོ་ཚང་དང་རིགས་
གྲྭའི་ཚོགས་ གླེང་ལ་ ཁེལ་ བས་ ཐུགས་ འཚུབ་ བཞིན་ བཞུགས་ པ་ ན།
མཚན་མོར་ཉམས་སྣང་དུ་སྐྱ་མི་དཀར་བོ་ལག་ན་མདུང་ཐོག་པ(ཡུལ་
ལྷའི་ དགེ་བསྟེན་ལ་ སྒོ་ཡིན་པར་གླེང་)ཞིག་གིས་དར་དཀར་བོ་སྲིད་དུ་
རིང་བ་ཞིག་འཐེན་ཏེ་སྐྲག་མི་དགོས་ཁྱོད་ཀྱི་སྡོངས་གྲོགས་སུ་ང་ཡོད་
གསུངས་ཏེ་མི་སྣང་བར་གྱུར། ཕྱི་ཉིན་ཚོཊ་གླེང་ལ་བཞེངས་བས་སྔ་
རྒོལ་དང་ཕྱི་རྒོལ་གང་གི་ཐད་ནས་ཀྱང་ངོ་མཚར་རགས་ པའི་ གློག་
– 19 -



ཚུལ་ཁྲིམས་རིན་ཆེན་གྱི་ཆེ་བ།
འོད་འབུམ་ཕྲག་འཁྱུག་བཞིན་གངས་སེང་དང་གངས་སེང་འཕྲད་པ་
ལྟ་བུ་བྱུང་བས་མཐོ་དམན་ཀུན་ལ་མི་སྨྲའི་རྟུལ་ཞུགས་བྱིན། སྔ་
ཕྱིར་གུང་ཐང་འཇམ་པའི་དབྱངས་ཀྱི་མདུན་ནས་དབང་ལུང་མན་
ངག་དང་རྗེས་གནང༌། བཤད་ཁྲིད་སོགས་བུམ་པ་གང་བྱོའི་ཚུལ་དུ་
གསན་ཅིང་། སློབ་གཉེར་བྱས་པའི་འབྲས་རྟགས་ཀྱི་མཚན་་་་་་་
བཏགས་ཀྱང་བླངས། སྔ་མོ་ཞིག་ནས་སྐྱབས་ མགོན་ ཐམས་ ཅད་
མཁྱེན་པ་རྗེ་བཙུན་དཀོན་མཆོག་འཇིགས་མེད་དབང་བོའི་ཞལ་སྔ་
ནས་ རྗེར་སོར་ཁྱོད་རང་ཡུལ་དུ་ཕེབས་ནས་གསང་སྔགས་རིག་པ་
འཛིན་པའི་རྒྱུད་སྟོད་གྲྭ་ཚང་ཞིག་ཚུགས་ལ་དགོན་པའི་མཚན་ལ་བཀྲ་
ཤིས་ཆོས་འཕེལ་གླིང་ཐོགས་ཞེས་པའི་བཀའ་ལུང་གསེར་གྱི་མེ་ཏོག་སྤྱི་
བོར་བསྩལ་ཞིང་། ཡུལ་འདིའི་གདུལ་བྱ་དུ་མའང་རྗེས་སུ་འཛིན་
པའི་དུས་ལ་བབས་པས་ཞབས་ཟུང་གསེར་གྱི་པད་མོ་ཕ་ཡུལ་གླིང་
དཀར་སྟོད་ཀྱི་དཔལ་དུ་བཀོད་དེ་ཆོས་སྡེ་དང་རུ་སྡེ་མང་བོར་ཟབ་
རྒྱས་ཆོས་ཀྱི་བདུད་རྩི་གང་འདོད་དུ་བསྩལ། བྱམས་མེ་དཔོན་པོས་
ནན་ཏན་གྱིས་ཞུས་པ་བཞིན་བྱམས་མེ་འབྲས་སྤུངས་དགོན་གྱི་འཆད་
ཉན་ཡར་ལྡན་དུ་བསྐྱངས། ལོ་དེར་རྗེ་ཉིད་ཀྱིས་དགོན་པ་ཕྱག་
འདེབས་པར་དགོངས་ནས་ཕྱོགས་ཐམས་ཅད་དུ་དགོན་ས་འཚོལ་དུ་
ཕྱིན་ཏེ་གནས་གཟིཊ་མཛད། མཐར་རི་བོང་ལྷུན་པོའི(མདོ་སྨད་
-20-



ཚུལ་ཁྲིམས་རིན་ཆེན་གྱི་ཆེ་བ།
ཆོས་འབྱུང་སོགས་སུ་རྭ་བོང་ཞེས་འབྱུང་ཡང་དོན་ལ་རི་བོང་ཡིན་པར་འདུག་སྟེ།
རི་འདིའི་དབྱིབས་ལྷུང་བཟེད་ཁ་སྦུབས་པ་ལྟར་བོང་བོང་ཞིག་ཡིན་པས་་་་་
དབྱིབས་ཀྱི་སྒོ་ནས་རི་བོང་དུ་འབོད་ལ། གཞན་ཡང་རི་འདིར་སྲོག་ཆགས་རི་
བོང་བློ་ལྡན་ཤིན་ཏུ་མང་བས་རི་བོང་ཞེས་རྟེན་པ་བོའི་མིང་གིས་ཐོགས་ཚུལ་
རྒན་རབས་མང་བོའི་ངག་རྒྱུནདུ་གླེང་འདུག་པ་མ་ཟད་བསང་མཆོད་དག་་་
དུའད་རི་བོང་གཟི་བརྗིད་དབང་རྒྱལ་ཞེས་སྣང༌། ཡུལ་འདིའི་མང་ཚོགས་ཀྱི་
སྐད་གདངས་ལ་བརྟགས་པས་ཀྱང་ཤེས་ཏེ། རི་བོང་ཞེས་བའི་སྒྲ་ཇི་བཞིན་མི་
ཐོན་པར་རེ་བོང་ངམ་རྭ་བོང་ཞེས་སྒྲ་གདངས་དྲག་ཅིང་མཐོ་བ་ཞིག་བཀོལ་
བཞིན་ཡོད་ལ། དེང་སང་རྒྱས་ཡི་གེར་བཀོད་པ་དག་ཏུའང༌ (# #a )ཞེས་
བྲིས་འདུགདེས་ན་རྭ་བོང་ཞེས་པ་མ་དག་རྒྱུན་འབྱམས་སུ་སོང་བའི་ཡུལ་སྐད་
ཙམ་ཡི་གེར་ཕབས་པ་ལས་དོན་ལ་རི་བོང་ཡིན་པ་ཤིན་ཏུ་གསལ་ལོ) ངོས་སུ་
དགོན་པ་བཏབས་ན་གསང་ཆེན་རྒྱུད་ཀྱི་འཆད་ཉན་རྒྱས་ཤིང་མ་
བཅོས་ རང་བྱུང་གི་ མཚན་པ་ ཤིན་ ཏུ་ལེགས་པར་གཟིགགས་པ་སྟེ།
ཁོར་ཡུག་གཙང་ཞིང་མདུན་ཕྱོགས་མེ་ལོང་གི་ངོས་ལྟར་ཁོད་སྙོམས་ལ་
རྒྱ་ཆེ་བ། སྨན་སྣ་དང་མེ་ཏོག་སྣ་ཚོགས་ཀྱི་དྲི་བསུང་འཐུལ་བ།
གནམ་ལ་འཁོར་ལོ་རྩིབས་བརྒྱད་ཀྱིས་མཚན་ཞིང་ཉི་མའི་དབྱིབས་སུ་
ལེགས་པར་འཁོད་པ། རྒྱབ་ཀྱི་རི་བོང་ལྷུན་པོ་ཤར་ནས་བལྟས་ན་
སྒོ་བ་ནས་ཀྱིས་བཀང་འདྲས ལྷ་སྡེ་གང་ཡིན་གྱི་ལོངས་སྤྱོད་འཕེལ་བ།
ལྷོ་ནས་བལྟས་ན་རིན་ཆེན་ཕྱུར་བུར་སྤུངས་འདྲས་དགེ་འདུན་འདུས་
-- 21 --



------
，
*
:
，
,
|
ཚུལ་ཁྲིམས་རིན་ཆེན་གྱི་ཆེ་བ།
ཚོགས་རྒྱས་པ། ནུབ་ནས་བལྟས་ན་སྟག་ཨོ་ལག་ཉལ་བྱས་ཀཱ དུས་ཕྱི་
ནང་གི་ འཚེ་བ་གནོན་པ། བྱང་ནས་ ངལྟས་ན་ཆུང་མ་བུ་ཁུར་་་་
དབྱིབས་ཀྱིས་བྱིས་བའི་ཆུང་སྲི་བཟློག་པ། མདུན་རི་གསེར་གྱི་རྡོ་རྗེ་
འཕྲེད་དུ་བཞག་འདྲས་གླིང་འདི་ནས་འདུལ་འཛིན་རྣལ་འབྱོར་མང་
བོ་བྱོན་པ། གཡོན་ཕྱོགས་ནས་ཆུ་ ཕྲན་སྔོན་མོ་ དཔལ་བེའུ ་་་་་
གཟུགས་ སུ་ རྒྱུ་བ། ཤར་ཕྱོགས་ན་རི་བོང་གོང་མ་སྟག་མས་ སྟག་
ཕྲུག་ཁྲིད་འདྲ། དེའི་ལོག་རྒྱབ་ཏུ་རྡོ་རབས་ཁྱུང་རྩེ་ད་ཀར་མོ་ཁྱུང་
ཆེན་ མཁའ་ལ་ལྡིང་འདྲ། ལྷོ་ ཕྱོགས་ ན་ ཆེ་ ཆབ་དལ་ འབབ་ལི་ མ་
གཡུ་འབྲུག་ཁད་ཀྱིས་རྒྱུ་བའི་འགྲོས་བཞིན་གཡས་ཕྱོགས་བརྒྱུད་ནས་
མཐར་རྨ་ ཀླུང་གཡང་ལྡན་ཕྱུག་མོའི་ གྲོགས་ སུ་ བསྡེངས་ ཏེ་ དབང་་་་
ཕྱོགས་རྒྱ་མཚོ་ཆེན་པོར་འབབ་པས་ཆོས་སྡེ་འདིའི་གྲགས་སྙན་གཡུ་
འབྲུག་དགོང་ནས་ལྡིར་བ་ལྟར་སྲིད་པ་ཇི་སྲིད་ཀྱི་བར་དུ་ཉམས་རྒུད་
མེད་པར་ ཡར་ཟླའི་ཆུ་གཏེར་བཞིན་དུ་བླ་ནས་བླ་རུ་འཕེལ་ བར་་་་་
མཚོན་པ། ཤར་གྱི་ཕྱོགས་སུ་མ་བརྩིགས་རང་བྱུང་བས་གྲུབ་པའི་
མཚོ་མོ་ར་བ་ཅན། ཤར་ལྷོ་ན་ཀླུ་མོ་སྟོང་གི་བདག་པོ་ ལྟ་ཆ་བ་མཚོ་
རྒན་ ཕྱུག་ མོ་ སོགས་ རྟེན་འབྲེལ་གྱི་རྟགས་ མཚན་ རང་འཁྲུངས་ སུ་་་
མཆེས་པ་བརྗོད་ཀྱིས་མི་ལངས། ས་ལེགས་ཉེས་དཔྱད་པའི་གཙུག་
ལག་གི་དགོངས་དོན་ལྟར་ནའང་། ཤར་གྱི་སྟག་སྐྱ་བོ་དང་འ་མཚེར་
ཨ་ཁ 22 ཁ་
E
ཀ་
: ཆ་，
-
，
8
.
•
t
ཀ
: ''ས
：



ཚུལ་ཁྲིམས་རིན་ཆེན་གྱི་ཆེ་བ། །
དེའུ་འབུར། ལྷོའི་གཡུ་འབྲུག་རྨེ་ཆུ་སྔོན་མོ། ནུབ་ཀྱི་བྱ་དམར་བོ་
བྱེ་གོར་ཆེ་ཆུང་། བྱང་གི་རུས་སྦལ་དགེ་བསྙེན་ལ་སྒོ་དཀར་པོ་་་་
བཅས་ཕྱོགས་ཀྱི་སའི་སྲུང་བཞི་འཇིག་རྟེན་བྱེད་པོས་ཆེད་དུ་བཟོས་པ་
ལྟ་བུ། གྲྭ་རྒྱུན་གོང་ནས་གོང་དུ་འཕེལ་བའི་བརྡར་ ཤར་ ཕྱོགས་
མཐོངས་ཡངས་པ། སྐུ་ཚེ་རིང་བའི་བརྡར་ནུབ་ཕྱོགས་ རིང་་་
གཏན་པ་སོགས་ས་ཡི་ཀ་བཞིས་མཛེས་པར་བརྒྱན་པ། དགུན་ཤར་
རིའི་ རྩེ་ནས་ ཉི་མ་འཆར་བས་ཕྱོགས་ གཞན་གསུམ་མི་འཁྲུལ་བར་
གསལ་ལེར་མཐོང་བ། དགུན་དུས་ཉི་མ་འཆར་མི་སྔ་བས་བསམ་
གཏན་འཕེལ་བའི་གྲོགས་སུ་མཆིས་པ། ་ དབྱར་གྱི་དུས་ཤར་རིའི་
དམའ་ས་ནས་ཉི་གཞོན་འཆར་སྔ་བས་ལུས་བག་ཕེབས་ཤིང་བདེ་བར་
སྦྱོར་བ། དུས་བཞིའི་འགྱུར་ལྡོག་ལེགས་པར་གསལ་བ་སོགས་ནི༑
《བཀའ་གདམས་གླེགས་བམ》ལས། “ ཤར་ལྷུན་པོའི་རྩེ་ནས་ཉི་
ཙ
，，
，་
，
མ་འཆར། །
•
ཕྱོགས་གཞན་གསུམ་མི་ནོར་ཤུགས་ལ་གནས། །
འཆར་མི་སྔ་སྔ་དུས་བསམ་གཏན་འཕེལ། །
འཆར་མི་འཕྱི་ཉི་འོད་སྨིན་པ་ལ། །
ལུས་བག་ཕེབས་བདེ་བར་སྦྱོར་བར་བྱེད། ། ” ཅེས་དང་།
དུས་དགུན་གསུམ་དཀར་བོ་ཤེལ་གྱི་མདོག།
- 23 --



ཚུལ་ཁྲིམས་རིན་ཆེན་གྱི་ཆེ་བ།
དུས་དབྱར་གསུམ་སྔོན་པོ་གཡུ་ཡི་མདོག།
དུས་སྟོན་གསུམ་སེར་བོ་གསེར་གྱི་མདོག།
དུས་དཔྱིད་གསུམ་ཁྲ་བོ་གཟི་ཡི་མདོག། ” ཅེས་གསུངས་པ་ལས་
མ་འདས། མདོར་ན་ཡུལ་ཕྱོགས་འདིར་ “ ཁང་ས་ཞིང་ས་ས་ཡི་
དགེ། འཐུང་ཆུ་ཡུར་ཆུ་ཆུ་ཡི་དགེ། གམ་འབྲོག་རྒྱང་འབྲོག་རྩྭ་ཡི་
དགེ། ཁང་ ཤིང་བུད་ཤིང་ཤིང་གི་དགེ། ཁང་རྡོ་ཐབ་རྡོ་རྡོ་ཡི་
དགེ། ” ཞེས་པའི་བཀྲ་ཤིས་དགེ་བཅུའི་མཚན་མ་ཡོངས་སུ་ཚང་བ་
དང༌། ཀློག་པ་ཐོས་བསམ་གྱི་འཁོར་ལོ་དང་སྤོང་པ་བསམ་གཏན་
གྱི་འཁོར་ལོ་ལ་གཅིག་ཏུ་གཞོལ་བའི་དྲང་སྲོང་གི་གནས་ཁྱད་པར་
ཅན་དུ་གཟིགས་པས་འདིར་དགོན་པ་འདེབས་པར་དགོངས་པ་ན།
སོག་རུ་ཚང་ཟེར་བའི་མི་སྐྱ་གཞོན་ནུ་ལང་ཚོ་དར་ལ་བབས་པ་ཁྱིམ་
ཐབས་ཅན་ཞིག་གིས་ལུག་འཚོ་བཞིན་པ་དང་ཕྲད། ཁོང་གིས་ཁྱོད་
ལ་ལུག་ཅི་ཙམ་ཡོད་གསུངས་པར་ཉིས་བརྒྱ་ལྷག་ཡོད་པར་ཞུས་པས་
རྟེན་འབྲེལ་ལེགས་པར་འགྲིག་ཁོང་གིས་འཁོར་བ་སྡུག་བསྔལ་གྱི་རང་
བཞིན་ནས་ བརྩམས་ཏེ་གོ་སླ་ལ་ཡིད་འགུལ་ནུས་པའི་ཆོས་མང་དུ་
གསུངས་པས། གཞོན་ནུ་དེ་ལ་བཅོས་མིན་ངེས་འབྱུང་དང་དད་པ་
ལྡོག་ཏུ་མེད་པ་ཞིག་སྐྱེས་ཏེ་རྟའི་སྲབ་མདའ་ཐང་ལ་འཕངས་ནས་
བདག་གིས་དེ་རིང་ནས་བཟུང་ཁྱིམ་ཐབས་སྤངས་ཏེ་བླ་མ་རིན་པོ་ཆེ་
-
24
-
-
-
-
-



-
་
-
，
!
ཚུལ་ཁྲིམས་རིན་ཆེན་གྱི་ཆེ་བ།
ཁྱེད་ཀྱི་ཞལ་སྔར་རབ་ཏུ་བྱུང་རྒྱུ་ཡིན་པས་ཐུགས་བརྩེ་བ་ཆེན་པོས་
རྗེས་སུ་འཛིན་པར་ གསོལ་བ་བཏབས་པས་དགྱེས་བཞིན་རྗེས་ སུ་་་
བཟུང་བས་ཕྱིས་སོག་རུའི་སྨྱུང་གནས་ པ་ཚང་ཞེས་རྟོག་པ་ཀློང་དུ་
རྡོལ་བ་ཞིག་བྱུང་ཞིང་གྲྭ་རྒྱུན་གྱི་ཐོག་མ་འདི་དང་རི་ཁྲོད་བྱི་ཁ་བ་
གཉིས་ཡིན་པར་གླེང་། དེ་ནས་ཁོང་དགོན་གནས་དངོས་སུ་ཕེབས་
ཏེ་བླ་མ་རྒྱལ་བ་སྲས་དང་བཅས་ལ་གསོལ་འདེབས་ཤུགས་དྲག་དང་
ཐུགས་སྨོན་རྒྱ་ཆེ་བ་གནང་སྟེ་རྒྱལ་བའི་གསུང་རབས་མང་བོ་བཀླགས་
ཤིང་སྐུ་འཁོར་རྣམས་དང་མཉམ་དུ་བཀྲ་ཤིས་གསོ་སྦྱོང་མཛད། ས་
བརྟགས་བསླང་དང་ལྟོ་འཕྱེའི་ཐིག་གདབ་པར་བརྩམ་པ་ན། སྔོན་
ནས་གནས་འདིར་བཞུགས་ཏེ་ཚེ་གཅིག་སྒྲུབ་པ་སྙོམས་པའི་རི་ཁྲོད་བྱི་
ཁ་བ་ཚང་ཕེབས་ནས་ བླ་ མ་ རིན་ པོ་ ཆེ་ ས་ འདུལ་ གནང་མི་དགོས།
ང་བྱི་ཁ་བ་སའི་གཉེན་པོ་ཡིན་པས་ས་འདུལ་རང་བྱུང་གིས་གྲུབ་ཟིན་
གསུངས་པར་རྗེ་ཉིད་ཀྱིས་སྐུ་རྩེད་ཀྱི་ཚུལ་དུ། འོ་ན་ངས་བརྟཊ་པ་
ཞིག་བྱེད་གསུངས་ཏེ་གང་བྱུང་གིས་ཁབ་ཅིག་ས་ནང་དུ་གདབས་པས་
དོང་ཙེ་ བུ་ ག་ ཅན་ ཞིག་ གི་ ནང་ དུ་ ཁྲིགས་ སེ་ཁེལ་ བར་ བཤད་དེ།
ཁོང་རྣམ་གཉིས་ལྐོག་གྱུར་ཤེས་བྱ་ཀུན་ལ་མཁྱེན་པ་རྒྱས་པ་རྗེས་སུ་
དཔོག་པས་ཤེས་ནུས་ཤིང་མཛད་པ་འདིར་དགོངས་གཞི་ཁྱད་པར་
ཅན་རེ་ཡོད་ངེས་སོ། ། དེ་ལྟར་ས་འདུལ་སོགས་ལེགས་པར་གྲུབ་
— 25 -



ཚུལ་ཁྲིམས་རིན་ཆེན་གྱི་ཆེ་བ། ་
-
-
པ་ན། སྔོན་ཀུན་མཁྱེན་འཇིགས་མེད་དབང་བོ་མཆོག་གིས་མཚན་
གསོལ་བ་ལྟར་རི་བོང་དགོན་བཀྲ་ཤིས་ཆོས་འཕེལ་གླིང་ཞེས་ཐོག་མར་
རི་ཁྲོད་ཀྱི་རྣམ་པའི་རྒྱུད་གྲྭ་ཞིག་གསར་འདེབས་མཛད། གླིང་བ་
སྟོད་སྨད་བར་གསུམ་ནས་ཁུར་བླངས་ཏེ་ཚད་གཞི་ལྡན་ལ་བཟོ་བཀོད་
ལེགས་པའི་བྱམས་ཁང་མཐོང་གྲོལ་ཆེན་མོ་བཞེངས་ཤིང་སྐུ་གསུང་
ཐུགས་རྟེན་གང་འགྲུབ་རྟེན་དུ་བཞུགས། བྱམས་མེ་འབྲས་སྤུངས་
གོན་ནས་གྲྭ་རྒྱུན་འགའ་རེ་དང༌། གཞན་གླིང་བ་སྟོད་སྨད་བར་
གསུམ་སོགས་ཕྱོགས་སོ་སོ་ནས་གྲྭ་རྒྱུན་མང་ཙམ་འདུས། ཧོར་ཟླ་
དང་བོའི་ཚེས་བརྒྱད་ནས་ཆོ་འཕྲུལ་སྨོན་ལམ་ཆེན་མོའི་དུས་མཆོད་དུ་
ཉིན་བདུན་ལ་འཚོགས་ནས་ཕྱག་ལེན་དང་འདོན་སྒྲིག་ཐམས་ཅད་བླ་
བྲང་བཀྲ་ཤིས་འཁྱིལ་བ་ལྟར་དང་། , འཇིགས་བྱེད་དཔའ་བོ་གཅིག་
པ་རྒྱུན་གྱི་ཚོགས་འདོན། གཞན་ཧོར་ཟླ་བརྒྱད་པའི་ཚེས་གསུམ་
ནས་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་སྒྲུབ་མཆོད་ཉིན་
བདུན་སྦྱིན་བསྲེག་དང་བཅས་པ། ལོ་སར་གྱི་ཚེས་གཅིག་ཉིན་ལ་
སྲིད་གསུམ་རྒྱལ་མོའི་གཏོར་འབུལ་སོགས་གྲྭ་ས་ཆེན་མོའི་ཕྱག་བཞེས་
ལྟར་ཟླ་བ་གང་ཡིན་གྱི་ཡར་ངོ་མར་ངོར་གསོ་སྦྱོང༌། དབྱར་གནས་
ཁས་ལེན་པ་དང་དགུ་དབྱེ་བཅས་གཞི་གསུམ་གྱི་ཉམས་ལེན་ཕྲ་ཞིང་
ཞིབ་པ་སོགས་ལེགས་པར་བཙུགས། (དགའ་ལྡན་ལྔ་མཆོད་ཆེན་པོའི་
26 -
མ
-



-
ཚུལ་ཁྲི མས་རིན་ཆེན་གྱི་ཆེ་བ་
་ར ་
-
，
རྒྱུ
་
.
.
སྐབས། ཁྲི་ཆེན་བློ་བཟང་རྒྱལ་མཚན་སེང་གེས་གླིང་བ་སྟོད་དུ་དཔོན་ ཨ་་
བཀུས་རེ་འདོད་ལྟར་དུ་བཏབས་པའི་སེར་མང་འདུས་ སྡེ་ཡོངས་གླིང་འདིར་
ངས་ཉམ་འཚོགས་བྱེད་ཅིང་། དབུ་མཛད་དང་ད་ སྐུལ་སེར་མང་
ནས་བྱེད་པའི་སྲོལ་བཅོས་སྒྱུར་བྱེད་རག་བར་དུ་ཡོད་པར་བཤད༑) ཁོམ་
སྐངས་པ་ང་ཡོད་ལ་གྲོང་ཆོག་དོན་དུ་མིགཉེར་བར། ལམ་རིམ་དང་
སྔགས་རིམ། རྒྱུད་སྡེ་བཞིའི་བསྐྱེད་རྫོགས། ས་ལམ། བློ་སྦྱོང་།
སླབ་བྱ། ཚེ་གཅིག་ཉམས་ལེན། སྒྲ་སྙན་ངག་ རྩིས་ ས་ རིས་་་
སོགས་ཐ་སྙད་རིག་གནས་ཀྱི་སྐོར་ལའང་ཐོས་བརྩོན་ལྷོད་མེད་གནང་
དགོས་པའི་བཀའ་སློབ་རྒྱུན་དུ་བསྩལ། བསྒྲུབ་བྱ་འགའ་རེར་རབ་
བྱུང་དང་བསྙེན་རྫོགས་ཀྱི་སྡོམ་པ་གནང་ཞིང༌། དབང་བཀའ་ཆོས་
སོགས་ ཆང་ རྒྱས་ ཆོས་ ཀྱི་ སྦྲང་ཆར་སྙོམས་པོར་ སྤྲོས། གླིང་ བའི ་་
དཔོན་ཚང་གོང་མའི་དཔོན་ལྷ་ཁོས་ངེད་གླིང་བ་སྟོད་སྨད་བར་གསུམ་
ལ་ཕྱིའི་དགྲ་ཇག་གེ ས་མི་ཐུབ་ཅིང་། ནང་ལོངས་སྤྱོད་རྒྱསཔར་བྱེད་
པའི་ཡུལ་སྐྱོང་བཙན་པོ་ཞིག་འགོད་རྒྱུ་དང༌། དགྲ་མནན་ཟབ་མོ་
ཞིག་ཀྱང་དགོས་པར་ཞུས་པས། རི་བོང་གོང་མའི་རི་རྩེར་ཡུལ་སྐྱོང་
(གཟི་བརྗིད་དབང་ལྡན་)ཞེས་སྐུ་མདོག་སྔོ་ཞིང་ཁྲབ་མོག་གྱོན་པ།
ཕྱག་གཡས་མདུང་དང་གཡོན་ན་རིན་ཆེན་གྱིས་གང་བའི་ནོར་གཞོང་
བསྣམས་པ། རྟ་དཀར་སྔོག་ སྔོ་ཅན་ལ་ཆིབས་པ་ཞིག་ བཀོད་དེ།
-- 27 --
ཟt
-
t



ཚུལ་ཁྲིམས་རིན་ཆེན་གྱི་ཆེ་བ།
རྒྱལ་བསྟན་བསྟན་འཛིན་སྦྱིན་བདག་དང་བཅས་པ་ལ་འཕྲིན་ལས་
བསྒྲུབ་པའི་བཀའ་བགོས་ནན་མོ་མཛད། གླིང་བ་སྟོད་སྨད་བར་
གསུམ་གྱིས་བསང་མཆོད་དང་དགྲ་ལྷ་དཔུང་བསྟོད་བྱས། ཁོང་
གིས་ངས་དགྲ་མནན་ཟབ་མོ་ཟེར་བ་མི་ཤེས་མོད། ཁྱེད་ཚོ་རང་
རང་གིས་དཔའ་སྐད་སྒྲོག་བཞིན་རྩྭ་སྐེ་རེ་གཅུས་པས་ཆོག་གསུངས་པ་
གོ་རྒྱུ་ཅན་དུ་སྣང༌། (རྩྭ་སྐེ་གཅུ་བའི་སྲོལ་ད་ལྟའང་འདུག)དེའི་ཕྱི་ལོར་
རྗེ་ཉིད་སྐུ་འཁོར་དང་བཅས་པ་དབུས་འགྱུར་ཆོས་ཀྱི་ཞིང་དུ་ཕེབས་
ཏེ་གྲྭ་ས་ཆེན་པོ་གསུམ་སོགས་ཆོས་སྡེ་ཆེ་ཕྲ་དུ་མར་ཞིབ་མཇལ་བྱས་ཏེ་
བཞོག་འཇོག་དང་སྐུ་འགྱེད་ཅི་འབྱོར་ཕུལ། གཙང་བཀྲ་ཤིས་ལྷུན་
པོར་ཕེབས་ཏེ་པཎ་ཆེན་སྐུ་འཕྲེང་བདུན་པ་བསྟན་པའི་ཉི་མ་དཔལ་
བཟང་བོ་མཆོག་ལ་མཇལ་ཞིང་ཀུན་གཟིགས་མཆོག་ནས་ཀྱང་ཐུགས་
ནང་གཤིན་པོའི་གསུང་གླེང་མང་དུ་འཕྲོས། ཁོང་གིས་ངས་མདོ་
སྨད་དུ་རྒྱུད་སྟོད་གྲྭ་ཚང་ཞིག་གསར་འདེབས་བྱས་ཡོད་པས་དགོན་
མགོ་བཀྲ་ཤིས་ལྷན་པོར་ཕུལ་བ་ལགས་ན། དགོན་འདི་ཆོས་སྲིད་
གཉིས་ཀྱི་ཆ་ནས་སྐྱོང་ཁུར་མཛད་པའི་མཁན་པོ་ཞིག་བཀས་གནང་
བར་ཞུ་ཞུས་པས། ཀུན་གཟིགས་རིན་པོ་ཆེ་ནས་ཐུགས་དགྱེས་པའི་
གསུང་གནང་སྟེ་དགེ་བའི་བཤེས་གཉེན་ཆེན་པོ་བཀའ་ཆེན་བློ་བཟང་
དབང་ཕྱུག་ཞེས་གཞུང་བཀའ་པོད་ལྔ། གསང་སྔགས་རྒྱུད་སྡེ་་་
- 28 -



-
ཚུལ་ཁྲིམས་རིན་ཆེན་གྱི་ཆེ་བ།
བཞིའི་ཆོ་ག་ཕྱག་ལེན་དང་བཅས་པ་ལ་ནང་བྱན་ཆུད་པ་ཞིག་་་་་་
བཞུགས་པ་དགོན་འདིའི་མཁན་པོར་བསྐོས་ཤིང་རྟེན་སྐལ་ཡང་མང་
དུ་བསྩལ། ཁོང་དང་བཀའ་ཆེན་བློ་བཟང་དབང་ཕྱུག་རྣམ་གཉིས་
ལྷན་ཅིག་གདན་ས་བཀྲ་ཤིས་ལྷུན་པོ་ནས་ཆིབས་བསྒྱུར་མཛད་དེ་རྨ་
ཀླུང་དལ་འབབ་རིང་མོའི་འགྲམ་ངོགས་སུ་འབྱོར་ཚེ་ཡུལ་ལྷའི་དགེ་
བསྙེན་ཆེན་པོ་ལ་སྒོ་དཀར་བོ་མངོན་སུམ་དུ་བྱོན་ཏེ་བསུ་མ་མཛད་
པས་ཁོང་རྣམ་གཉིས་ཐུགས་དགྱེས་ཏེ་ལ་སྒོ་ལ་བསྟོད་བསྐུལ་རེའང་
མཛད། རིམ་གྱིས་མཛོད་དགེ་གླིང་དཀར་སྟོད་དུ་ཕེབས་པ་ན་བཀྲ་
ཤིས་ཆོས་འཕེལ་གླིང་གི་དགེ་འདུན་པ་ཡོངས་དང༌། གླིང་བ་སྟོད་
སྨད་བར་གསུམ་བཅས་དགོན་གྲོང་གཉིས་ཀ་ལམ་ཐག་རིང་བོའི་བར་
དུ་ཆིབས་བསུར་ཡོང་སྟེ་བསུ་བ་སེར་འཕྲེང་རྒྱ་ཆེན་པོ་བྱས། བླ་
སློབ་ཞལ་འཛོམས་བྱུང་བའི་གནས་དེ་ལ་བཀའ་ཆེན་ཀད་འགོ་ཞེས་
ཐོག་ པ་ད་ལྟའང་མིང་མ་འགྱུར་བར་འདུག གདན་ སར་ཕྱག་་་་
ཕེབས་ཏེ་སྔར་མ་བྱུང་པའི་དགའ་སྟོན་རྒྱ་ཆེར་བསྟར། བཀའ་ཆེན་
བློ་བཟང་དབང་ཕྱུག་དང་ཁོང་རྣམ་གཉིས་ཀྱིས་ཕན་ཚུན་ལ་དབང་
དང་བཀའ་ཆོས་སོགས་ཀྱི་རྒྱུན་མང་བོ་སྤེལ་རེས་མཛད། དེ་ལྟར་
དབང་དང་གདམས་པ་མ་ལུས་པ་དང་གསར་དུ་ཚུགས་པའི་དགོན་སྡེ་
འདིའི་ཆོས་སྲིད་གཉིས་ཀའི་ཁུར་མཐའ་དག་ཕ་ནོར་བུ་ལ་འཕྲོད་པ་
，
，
，
- 29 ཡ



ཚུལ་ཁྲིམས་རིནུ་ཚེན་གྱི་ཆེ་བ།
，
སྐུ་
*，
་
འ
t
，
ལྟར་བཀའ་ཆེན་མཆོག་ལ་ཕུལ་ཏེ། རེ་ཞིག་སྐུ་དངོས་ཀྱི་རླབས་ཆེན་
འཁོར་ལོ་གསུམ་གྱི་ཁུར་མཐའ་དག་ཡོངས་སུ་རྫོགས་པ་ན། དགུང་
ཀྲུངས་ཞེ་བདུན་བཞེས་པ་ཧོར་ཟླ་བཅུ་གཉིས་པའི་ཡར་ཚེས་ནས་སྐུ་
ཁམས་ཅུང་ཟད་སྟེམས་པའི་ཚུལ་བསྟན། གྲྭ་ཚང་ཡོངས་ནས་ཉིན་
ཙ།ཚ་ཚ་ དབྱེར་ མེད་ ཀྱིས་ ཞབས་ བརྟན་ བར་ ཅ ཆད་ པར་ བསྒྲུབས།
ཉིན་ཤས་ནས་སྐུ་བསྙུན་ཇེ་ལྕི་རུ་སོང་བས་སློབ་མ་རྣམས་ཀྱིས་གདུང་
ཤུགས་ དྲག་ པོས་ བརྟན་ བཞུཔགས་ ཕུལ་ ཀྱང་ གསུང་ ལན་ པ་ གནང་
འོ་ན་ང་ཚོར་ཡང་སྤྲུལ་འཁྲུལ་བ་མེད་པ་ཞིག་མྱུར་དུ་འཁྲུངས་དགོས་
ངའི་ གསོལ་ རྩེ་ གཅིག་ ཏུ་ བཏབས་ པ་ ལ་ངའི་ སྤྲུལ་ སྐུ་ བཙལ་ ་་་
དགོས། གྲྭ་ས་ཆེན་པོ་ཞིག་ཏུ་སྨོན་ལམ་བཏབས་ཡོད། ཁྱེད་ཅག་
གིས་ མ་
་ང་ ས་ སྡེ་འདིའི ་ རྟེན་དང་བརྟེན་པ་ བ། ང་ ས་ ལ་ དོ་
དམ་དང་བབ་་ཡོད་ཚུལ་མཐུན་ངང་སྔར་ཚུབ།ས་པའི་འདོན་ འ གྲེག་
གང་ཡིན་ཆགས་མེད། སྔགས་ཀྱི་འཆད་ཉན་སོ་བ་ལ་རྩེ་གཅིག་ ཏུ་
གཞོལ་དགོས་པའི་གསུང་གི་ཐ་མའི་བསླབ་ སྟོན་བསྩལ། དེ་ཡང་
མདོ་ 《མྱང་འདས 》ལས། “ ང་མྱ་ངན་ལས་མི་འདའ་བར་ཧ་ཅང་
ཡུན་རིང་འདུག་ཅིང་རྒྱུན་དུ་མཐོང་ན། སེམས་ཅན་དགེ་བའི་ཕྱི་པ་
མ་བྱས་ པ་ལྟ་ པའི་དྲ་བས་ཁེབས་པ་རྣམས་ཀྱིས་ཁམས་ གསུམ་ ནས་
འབྱུང་བའི་ཕྱིར་བརྩོན་འགྲུས་མི་རྩོམ་ཞིང་། དེ་བཞིན་གཤེཊ་པ་ལ་
-
.
ཡཁ 3() –
A



-
་
ཚུལ་ཁྲིམས་རིན་ཆེན་གྱི་ཆེ་བ། །
དཀོན་པར་འདུ་མི་ཤེས་སོ། ། ” ཞེས་དང༌། “ དེ་བཞིན་གཤེགས་
པ་རྙེད་དཀའ་བར་མཐོང་ན་ངོ་མཚར་དང་མྱ་ངན་གྱི་འདུ་ ཤེས་་་་
བསྐྱེད་དོ། ། དེ་ བཞིན་ གཤེགས་ པ་ ལ་ བལྟ་ བས་ སྐོམ་ པ་ དང་།
ཡིད་ལ་བྱེད་པའི་དགེ་བའི་རྩ་བ་འཕེལ་ལོ། ། ”ཞེས་གསུངས་པ་ལྟར།
གདུལ་བྱ་ཐུན་མོང་པའི་རྟག་འཛིན་ཅན་རྣམས་འདུལ་ཞིང་ཆོས་ལ་
བསྐུལ་བའི་ཕྱིར་དུ། ཧོར་ཟླ་བཅུ་གཉིས་པའི་ཚེས་ལྔའི་ཐོ་རེངས་སྐུ་
དྲང་བོར་བཞུགས་ནས་ཧུ་ཀ་ཆེན་པོ་གསུམ་མཛད་པ་དང་དབུགས་ཀྱི་
རྒྱུ་བ་དལ་གྱི་འགག་སྟེ་གཟུགས་སྐུ་རགས་པའི་བཀོད་པ་ཆོས་དབྱིངས་
སུ་བསྡུས་བའི་ཚུལ་བསྟན་པ་ན། ནམ་མཁའ་རུ་འཇའ་འོད་ཀྱིས་
ཁྱབ་པ་སོགས་དད་ལྡན་ངོ་མཚར་སྐྱེ་བའི་ལྟས་མང་དུ་བྱུང༌། དེ་
ལྟར་གཟིམས་ཁྲི་ཐ་མའི་མཛད་པ་བསྟན་པ་ན་བུ་སློབ་རྣམས་ལུས་
དང་སྲོག་སོ་སོར་འབྲལ་བ་ལྟ་བུའི་ཅི་བྱ་གཏོལ་མེད་ཀྱི་གནས་སུ་གྱུར་
ཀྱང་སྲན་བཙུགས་ཏེ་ དྲི་བཟང་འབུལ་བ་སོཊ་ སྲིད་ཞུ་ བགྱིད་འོས་
རྣམས་ཞུས། རྒྱུད་སྡེ་སོ་སོའི་དཀྱིལ་འཁོར་ཞལ་ཕྱེས་ཏེ་སྒྲུབ་མཆོད་
སོཊ་ཉིན་བཞིན་ཕུལ། སྐུ་གདུང་རིན་པོ་ཆེ་དེ་ཉིད་གཙོས་གསེར་ཁྲི་
སྐུ་འཕྲེང་གཉིས་པ་བློ་བཟང་རྒྱལ་མཚན་སེང་གེ (སྤྱིལོ 1757——
1849) མཆོག་གི་གསུང་བཀོད་ལྟར་གཙོས་དགོན་དགའ་ལྡན་ཆོས་
གླིང་དུ་གདན་དྲངས་ཏེ་གཞུང་ནས་བཤད་པ་ལྟར་གྱི་ཞུགས་འབུལ་
— 31
ཆ-
'
--
་



ཚུལ་ཁྲིམས་རིན་ཆེན་གྱི་ཆེ་བ།
་་་
།
ལག་ལེན་ཚད་དང་ལྡན་པ་གནང་། མདོ་ལས། “ བཅོམ་ལྡན་
འདས་ཀྱིས་རྡོ་རྗེ་ལྟ་བུའི་ཏིང་ངེ་འཛིན་ལ་མཉམ་པར་བཞག་ནས་རྡོ་
རྗེ་ལྟ་བུའི་སྐུ་བཤིག་སྟེ་སེམས་ཅན་གྱི་རིས་ན་དེ་བཞིན་གཤེཊ་པའི་
རིང་བསྲེལ་གྱིས་འདུལ་བའི་སེམས་ཅན་གྱི་སླད་དུ་ཐུཊ་རྗེ་ཆེན་པོས་
དེ་ བཞིན་ གཤེགས་ པའི་ སྐུ་ གདུང༌ བྱིན་ གྱིས་ བརླབས་ སོ། །”
ཞེས་གསུངས་པ་ལྟར། ཡིག་འབྲུ་དང་ལྷ་སྐུའི་རྣམ་པར་གསལ་བའི་
གདུང་རུས་ཆ་ཚང་རིན་པོ་ཆེའི་སྒྲོམ་པུ་ལ་བཅུགས་ནས་རང་དགོན་
དུ་ ཤུདན་དྲངས་ཤིང་ གསེར་དངུལ་ལས་གྲུབ་པའི་ མཆོད་རྟེན་དུ་་་
བཞུགས་སུ་གསོལ་ཏེ་རྟེན་གྱི་གཙོ་བོར་གྱུར། བླ་མའི་མཛད་མཆོག་
རྗེས་སུ་དྲན་ཏེ་ལོ་རེ་བཞིན་གདུང་མཆོད་མ་ཆཊ་པ་བྱས་དང་བྱེད་
བཞིན་པ་ལགས་སོ། །
རྒྱ་ཆེན་ཚོགས་ བ་ཉིས་འདབ་མ་ཀུན་རྫོཊ་ བྱམས་བརྩེའི་དྲི་བསུང་
འབུམ་འཛིན་པའི། །
རྒྱལ་སྲས་དཔའ་བོ་ཨུ་དུམ་མེ་ཏོག་འཁྲུལ་བྲལ་དགའ་རིཊ་སྐྱེད་ཚལ་
，
-
ལས། །
བལྟམས་པའིངོ་མཚར་རྒྱ་མཚོའི་དབྱངས་སྙན་སྲིད་པའི་རྩེ་མོར་་་་་
འཕུར་པ་ན། །
ཚངས་དབང་མཆོག་ཀྱང་སྤྲིན་དཀར་ཟོལ་དུ་གླིང་དཀར་སྟོད་ཀྱི་ནམ་
ཨཁ 32 ---
གླི་
ར
ཀ་



ཚུལ་ཁྲི མས་རིན་ཆེན་གྱི་ཆེ་བ།
མཁར་ལྷགས། །
s
..
དགེ་ལེཊ་བྱེ་བའི་གཟི་བྱིན་ཀུན་ནས་འབར། །
སྔོན་གོམས་རྒྱལ་སྲས་སྤྱོད་པའི་རང་མདངས་ངོམ། །
འགྲོ་རྣམས་བསྟོད་བསྔགས་བཟླས་བརྗོད་ལ་བརྩོན་པས། །
རྣམ་གཡེང་གྲོང་ལ་འཁྱམས་པའི་གོ་སྐབས་འཕྲོག།
ན་ཚོད་ཕྲ་ཡང་ལེགས་བཤད་འོད་དཀར་དང༌། །
མཛད་བཟང་དཀྱིལ་འཁོར་གཅིག་ཟླུམ་རྟ་ལྗང་གཞོན། །
ཡུལ་འདིའི་བསོད་ནམས་སྐྱ་རེངས་ཀྱིས་དྲངས་པས། །
ཆེར་རློམ་སྲིན་པའི་ཚོགས་ལ་བག་ཡོད་བྱིན། །
ཡོན་ཏན་རིན་ཆེན་ལེན་པའི་ཕྱིར། །
བྱང་ཕྱོཊ་བཀྲ་ཤིས་འཁྱིལ་བའི་སྡེར། །
ཞབས་སྐྱེས་མེ་ཏོག་བཀོད་པ་ནི། །
ཚོང་དཔོན་རྒྱ་མཚོའི་གླིང་ལ་བཞིན། །
ཀུན་རྨོངས་འཁྲི་ཤིང་ཕྲ་རྒྱས་ཡལ་འདབ་ཅན་། །
གཅོད་པའི་དཔའ་བོ་འཇམ་དབྱངས་བླ་མ་སོཊ། །
མཚན་ཉིད་བཅུ་ལྡན་བཤེས་གཉེན་དུ་མའི་མགོན། །
སྤྱི་གཙུག་སེང་ཆེན་བརྒྱད་ཀྱི་ཁྲི་ལ་བཀུར། །
ཁཡཁ 33 -ཁ་



ཚུལ་ཁྲིམས་རིན་ཆེན་གྱི་ཆེ་བ།
.
”
，
རྣམ་དཔྱོད་དར་བའི་མེ་ལོང་གཙང་མ་ཐོས་བརྩོན་དར་གྱིས་ལེགས་
ཕྱིས་པས། །
རྒྱ་ཆེན་གཞུང་ལུཊ་འབུམ་གྱི་དཀའ་གནད་མ་འདྲེས་མ་འཁྲུལ་གསལ་
ལེར་འཆར། །
ལུང་རིགས་གནམ་ལྕགས་མདའ་རྩལ་རབ་སྐྱེན་ཕས་རྒོལ་སྦྱིན་སྐྱེས་
སྟོང་གི་མདོ། །
ཅིག་ ཅར་གཞོམ་པའི་ངོ་མཚར་མཐོང་་བས་དྲན་དབང་བྱེ་པར་ངལ་
བ་སོ་ཤོབ། །
སྤྱི
ན་
བཤད་སྒྲུབ་སྤོས་ཀྱི་རི་ལ་ངལ་གསོ་བའི། །
མང་ཐོས་མཆེ་བ་རྣོ་བའི་གླང་བོ་ཞིག།
བྱང་ཕྱོཊ་གངས་རིའི་སུལ་ན་རྒྱུ་བའི་ཚེ། །
མཁས་རློམ་ལུ་སྐྱེས་ཚོགས་རྣམས་བག་ལ་ཞ། །
གླིང་རྗེས་དཔའ་རྩལ་འགྲན་པའི་གླིང་། །
གླིང་དཀར་སྟོད་ཀྱི་གླིང་བ་རུ། །
ལོངས་སྤྱོད་ཆུ་གཏེར་འཕེལ་གྱུར་ཀྱང་། །
རྒྱལ་བསྟན་ཧ་རིའི་ནགས་ཀྱིས་སྟོང༌། །
ཁྱབ་བདག་བླ་མའི་གསུང་བསྐུལ་དྲོད་ཁོལ་གྱིས། །
-
+-
-
--
3
ཁ་



ཚུལ་ཁྲི མས་རིན་ཆེན་གྱི་ཚེ་ང;
*
t
_
，
བ-
rr
པ
:-
:
..
A.
སྔོན གྱི་ཐུགས་བསྐྱེད་འབྲས་བུ་དུས་སྨིན་པ། །། །
རྒྱལ་བ་ལྷ་ལས་བབས་པའི་རྣམ་ཐར་བཞིན། །
བས་མཐའི་མུན་པ་ཁྱོད་སྐུ་སྒྲོན་མེས་པ སའ་། །
བཀྲ་ཤིས་དགེ་མཚན་འབུམ་དུ་བཀྲ་བའི་གཞིར། །
བཀྲ་ཤིས་བྱང་ཆུབ་ཆོས་གླིང་མཆོད་སྡོང་ཆེ། །
སྐྱེ་དགུའི་བསོད་ནམས་ཞིང་དུ་བསྐྲུན་པའི་ཚེ། །
ད ། ཕྱོགས་སྐྱོང་རྣམས་དགྱེས་པའི་འཛུམ་དཀར་དགོད། །
དགེ་ལེགས་དང་ལ་པས་དབུས་གཙང་རུ་བཞི་དང་། །
ཁྱོད་ཀྱིས་སྒང་དྲུག་རི་བོའི་ཡུལ་དག་ཏུ། །་
ཟབ་རྒྱས་ཆོས་ཀྱི་འཁོར་ལོ་བསྐོར་ཙམ་ལས། །
གཞན་པའི་འབྱེད་ཆོས་དམིགས་སུ་ཡོད་དེ་སྐན།
གང་གི་དྲིན་ལས་མདོ་སྨད་ཡུལ་ལྗོངས་འདིར། །
རྒྱལ་ བསྟན་ བཤད་ སྒྲུབ་ གདུ གས་ ད ཀ ཁར་ མཐོ་ ་ ངོ༌མ་་་་་་་་་་་་
༣
-
ང
ཐ
མཛོད་ལ དུལ་བསླབ་གསུམ་ཉམས་ལེན་ངོས་གཙང་སྤེལ། །
བཀའ་དྲིན་དྲན་ཚེ་དད་པའི་མཆི་མ་ཉིལ། །
ལ་ལར་མི་རྟག་རང་མདངས་སྟོན་ཕྱིར་དུ། །
ཞི་དབྱིངས་བདག་གིར་བཞེས་པའི་ཚུལ་བསྟན་ཀྱང་། །
s



སྐུ་འཕྲེང་གཉིས་པ་བྱང་ཆུབ་ཆོས་འཕེལ།
གདུལ་བྱའི་ལྷག་མར་ལུས་པའི་འགྲོ་འདི་ལ། །
སླར་ཡང་སྤྲུལ་བའི་རོལ་གར་བསྒྱུར་རོ་སྙམ། །
ཞེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་ཡ་
གདན་རབས་བཤད་སྒྲུབ་བསྟན་པའི་མཛེས་རྒྱུན་ལས་མཛོད་དགེའི་
བླ་མ་ཚུལ་ཁྲིམས་རིན་ཆེན་གྱི་ཆེ་བ་བརྗོད་པའི་སརྒ་སྟེ་དང་པོའོ། །
སྐུ་འཕྲེང་གཉིས་པ་ཁྲི་ཆེན་བྱང་ཆུབ་ཆོས་འཕེལ་གྱི་ཆེ་
བ།
གང་ཞིག་ཕྱག་འདེབས་མཛད་པ་བོ་སྐུ་འཕྲེང་རིམ་བྱོན་གྱི་ཆེ་
བ་བརྗོད་པ་ལས། གཉིས་པ་ཁྲི་ཆེན་བྱང་ཆུབ་ཆོས་འཕེལ་ཚང་གི་
རྣམ་ཐར་མདོ་ཙམ་འགོད་པ་ལ་གཉིས། ཐོག་མར་གླེང་བསླང་བའི་
གཏམ་དང་། མཛད་རྣམ་དངོས་སོ། །
དང་བོ། མཛོད་དགེའི་བླ་མ་ཚུལ་ཁྲིམས་རིན་ཆེན་གྱི་སྐུ་་་
འཕྲེང་གཉིས་པ་ལ། དགའ་ལྡན་ཁྲི་ཆེན་གསེར་རིའི་འཕྲེང་ལྟར་
རིམ་པར་བྱོན་པ་ལས་ཁྲི་ཐོག་རེ་དགུ་བ་བྱང་ཆུབ་ཆོས་འཕེལ་ཚང་ལ་
ངོས་འཛིན་གྱིན་ཡོད་དེ།
ཡུལ་འདིའི་ཡོངས་གྲགས་ཀྱི་ཁ་རྒྱུན་དུ། རྒྱལ་དབང་ཐམས་
ཅད་ མཁྱེན་པའི་ ( དུས་སྐབས་ལ་གཞིགས་ན་སྐུ་འཕྲེང་དགུ་བ་ཡིན་ནམ་
སྙམ )བཀའ་གསུང་ལྟར། སྐུ་ཕྱོགས་ཚ་རྡོར་རིན་པོ་ཆེའི་ཡང་སྤྲུལ་
-
-
- 36 -
--
-
，



སྐུ་འཕྲེང་གཉིས་པ་བྱང་ཆུབ་ཆོས་འཕེལ།
རྩད་གཅོད་ལ་མདོ་སྨད་དུ་སླེབས་ནས་བྱམས་མེའི་མེ་ཏོག་སྒང་མདོ་
ནས་སྒར་བཅས་ཏེ་ཞག་འགའ་ལ་བཞུགས། ཁོང་དང་ཞབས་ཕྱི་བ་
འགའ་རེ་བཅས་རི་བོང་དགོན་བཀྲ་ཤིས་ཆོས་འཕེལ་གླིང་དུ་ཕེབས་ཏེ་
བཀྲ་ཤིས་གསོ་སྦྱོང་གི་མདོ་སོགས་ཆོས་ལུང་མང་བོ་བསྩལ།
ཞག་གཅིག་བླ་མ་ལས་སྣེ་དང་གྲྭ་བ་རྒན་བགྲེས་སོགས་་་་
གསུང་གླེང་མང་བོ་གནང་ཞིང་། དགོན་འདིའི་འཆད་ཉན་སྤེལ་
གསུམ། འདོན་རྟ་དབྱངས། འབུད་རྡུང་དཀྲོལ་གསུམ། གར་
ཐིག་དབྱངས་གསུམ་སོགས་གསང་སྔགས་སྟོད་རྒྱུད་གྲྭ་ཚང་གི་ཕྱག་
བཞེས་ཐམས་ཅད་ཞིབ་འདྲི་དང་བསླབ་སྟོན་རྒྱས་པར་གནང་། ཕྱི་
ཉིན་ཞོགས་པར་རྗེ་ཉིད་ཕེབས་དགོས་བྱུང་བས་མང་མང་གིས་ཕེབས་
སྐྱེལ་ཞུས། ཉིན་འགའ་འགོར་རྗེས་མདུན་ཅོག་འོག་ཏུ་ཕྱག་བྲིས་
ཤིག་འདུག་པ་འདི་ལྟར། “ བདག་ནི་མཛོད་དགེ་བླ་མའི་རྣམ་སྤྲུལ་
ཡིན། ད་ལན་བདག་ཅག་དགོན་འདིར་ཆོས་སྲིད་སྐྱོང་བའི་ལས་
སྐལ་མེད་ཀྱང་། མི་འགྱངས་པར་འཁྲུལ་བྲལ་ཡང་སྤྲུལ་གཞོན་ནུས་
ཚུར་རང་གི་དགོན་པ་བཙལ་ཡོང༌།”ཞེས་དང་། །
“ བདེ་གཤེགས་ཀུན་ལས་ལྷག་པའི་བཀའ་དྲིན་ཅན། །
རྗེ་བཙུན་བླ་མ་ཚུལ་ཁྲིམས་རིན་ཆེན་གྱི། །
མཆོག་གི་སྤྲུལ་སྐུ་བྱང་ཆུབ་ཆོས་འཕེལ་སྟེ། །
- 31-



སྐུ་འཕྲེང་གཉིས་པ་བྱང་ཆུབ་ཆོས་འཕེལ།
དཔལ་ལྡན་བླ་མའི་ཞབས་ལ་གསོལ་བ་འདེབས། ། ”ཞེས་སྐུ་
བསྟོད་ཤོ་ལོ་ཀ་གཅིག་ཀྱང་བྲིས་འདུག་པ་སོགས་རྗེ་ཚུལ་ཁྲིམས་རིན་
ཆེན་གྱི་ཡང་སྤྲུལ་འཁྲུལ་མེད་ཡིན་ཚུལ་རླུང་ལྟར་གྲགས་ཤིང་། སྐུ་
འཕྲེང་གསུམ་པས་ཀྱང་ཚུར་རང་གི་དགོན་པ་བཙལ་ནས་ཕེབས་པས་་
སྔོན་གྱིལུང་བསྟན་དང་ཤིན་ཏུ་མཚུངས་པར་བཤད།
ཁོ་བོས་ཁྲི་ཆེན་བྱང་ཆུབ་ཆོས་འཕེལ་མཆོག་གི་རྣམ་ཐར་རགས་
བསྡུས་འགའ་ཟུང་ལ་ཞིབ་མཇལ་བྱས་ཀྱང་། ཁོང་གིས་མདོ་སྨད་དུ་
ཆིབས་བསྒྱུར་གནང་བའི་སྐོར་མི་གསལ། རྗེ་ཚུལ་ཁྲིམས་རིན་ཆེན་
དང་ཁོང་རྣམ་གཉིས་ཀྱི་འཁྲུངས་འདས་ལོ་ཚིགས་ལ་བརྟགས་ནའང་
དོགས་གནས་འགའ་རེ་མཆིས་མོད། （གསེར་འོད་དམ་པའི་མདོ
ལས། “ སངས་རྒྱས་བཅོམ་ལྡན་བསམ་མི་ཁྱབ། ། དེ་བཞིན་་་་་
གཤེགས་ པ་ རྟག་ པའི་སྐུ། ། སེམས་ ཅན་རྣམས་ ལ་ ཕན་པའི་ཕྱིར།
བཀོད་པ་རྣམ་པ་སྣ་ཚོགས་སྟོན། ། ” ཞེས་དང་། 《རྒྱུད་བླ་མ》
ལས། ཇི་ལྟར་གདུལ་བྱ་དག་བ་ནི། ། ཆུ་ཡི་སྣོད་ནི་ཐམས་ཅད་
དུ། ། བདེ་གཤེགས་ཉི་མའི་གཟུགས་བརྙན་ནི། ། དཔག་ཏུ་
མེད་པ་ཅིག་ཅར་འཆར། ། ” ཞེས་དང་། ཁམས་གསུམ་ཆོས་ཀྱི་
རྒྱལ་བོ་ཤར་ཙོང་ཁ་བ་ཆེན་པོའི་（རྣམ་པར་ཐར་བ་ཐུབ་བསྟན་་
མཛེས་པའི་རྒྱུན་གཅིག་ངོ་མཚར་ནོར་བུའི་ཕྲེང་བ 》ལས། ཉི་མའི་
༥༥
-
-
38 -



གཉིས་པ་མཛད་རྣམ་དངོས།
དཀྱིལ་འཁོར་གཅིག་ཉིད་ཆུ་སྣོད་ཐ་དད་པ་དུ་མར་གཟུགས་བརྙན་དེ་
སྙེད་དུ་འཆར་བ་ལྟར། སྤྲུལ་གཞི་གཅིག་ཉིད་ཀྱིས་གདུལ་བྱ་སོ་སོའི་
སྣང་ངོར་བཀོད་པ་མི་འདྲ་བ་དུ་མར་སྟོན་པ་ནི་སངས་རྒྱས་སུ་མ་ཟད་
བྱང་སེམས་དང་བོ་རྣམས་ཀྱིས་ནུས་པར་གསུངས་པས། ཚུར་་་་་
མཐོང་ཁོ་ན་འཐད་ལྡན་དུ་སྨྲ་བའི་དུག་གསུམ་གྱི་ཁོལ་བོ་བདག་ལྟ་
བུས་མཐའ་གཅིག་ཏུ་འདི་ཞེས་ཁ་ཚོད་གཅོད་ག་ལ་ནུས་ཏེ་མི་ནུས་
སོ། །
གཉིས་པ་མཛད་རྣམ་དངོས།
ཁྲི་ ཆེན་ བྱང་ ཆུབ་ ཆོས་ འཕེལ་ དཔལ་ བཟང་ བོ་ མཆོག་ ནི།
བོད་ཁ་བ་ཅན་གྱི་ཡུལ་འདི་ལ་སྟོད་མངའ་རིས་སྐོར་གསུམ། བར་
དབུས་གཙང་རུ་བཞི། སྨད་མདོ་ཁམས་སྒང་དྲུག་ཅེས་པའི་ནང་
ཚན་སྦོམ་འབོར་སྒང་གི་སའི་ཆ། མདོ་ཁམས་ལི་ཐང་གི་མངའ་
ཞབས་ཆ་ཕྲེང༌ (དེང་སང་སི་ཁྲོན་དཀར་མཛེས་རང་སྐྱོང་ཁུལ་གྱི་ལི་ཐང་རྫོང་
ཁོངས་)དུ་ཡབ་སྔགས་རིགས་པ་ཁམས་པ་བཀྲ་ཤིས་དང་། ཡུམ་མ་
མོ་མཚོ་ཟེར་པ་གཉིས་ཀྱི་སྲས་སུ་རབ་བྱུང་བཅུ་གསུམ་པའི་མེ་བྱི
（༡༧༥༦)ལོར་སྐུ་བལྟམས། དགུང་ལོ་བདུན་བརྒྱད་བར་དུ་ཡབ་
ཡུམ་གྱིས་གཅེས་བར་བསྐྱངས་ཤིང་རོལ་རྩེད་སོཊ་བྱིས་པ་ཐ་མལ་པའི་
ངང་ཚུལ་ལས་འདས་པ་དུ་མ་ཞིག་ཡོད་པར་སྣང་། དགུང་ལོ་བཅུ་
- 39 -



གཉིས་པ་མཛད་རྣམ་དངོས།
གཉིས་སྟེང་བསམ་འཕེལ་གླིང་གི་བླ་མ་གདོང་ནག་ཅེས་པ་དེར་གཙུག་
ཕུད་ཕུལ་ཞིང་མཚན་བྱང་ཆུབ་ཆོས་འཕེལ་ཞེས་གསོལ། དགུན་
ཐོག་དགོན་པར་བསྡད་ཅིང་དབྱར་ཁར་ཡབ་ཡུམ་གྱི་བཀའ་བཞིན་
འབྲོག་ ཏུ་ སོང་སྟེ་ནོར་ཕྱུགས་བསྐྱངས་ཤིང་ཕྱག་གཡོག་ཐུཊ་ཟིན་་་་
བསྒྲུབས། ཁོམ་སྐབས་གང་ཡོད་ལ་རྡོར་གཅོད་ཀྱི་དཔེ་ཆ་ཞིག་་་་
བསྣམས་ནས་ཀློག་འདོན་གནང་བས་རིང་མིན་ཀློག་ལ་བྱང་བར་གྱུར།
དགུང་ལོ་བཅུ་བཞིའི་སྟེང་བསམ་གླིང་གི་བླ་མ་དཀོན་མཆོག་ཆོས་
འཕེལ་གྱི་སྤྱན་སྔར་དགེ་ཚུལ་གྱི་སྡོམ་པ་བཞེས་ཤིང་བཅས་མཚམས་ཕྲ་
རགས་ལའང་འདོར་ལེན་ཕྲ་ཞིབ་མཛད། དགུང་གྲངས་ཉེར་་་་་
གཅིག་པར་རྗེ་ཉིད་དང་། ཁོང་གི་གཅེན་པོ། བསམ་གླིང་གྲྭ་བ་
དྲུག་ ཅུ་ ཙམ་ བཅས་ དབུས་ ཕྱོགས་ སུ་ ཕེབས་ པར་ བརྩམས་ པ་ ན།
གཞན་གྱི་ཕ་མ་ཚོས་རང་རང་གི་བུ་ཕྲུག་རྣམས་སར་ཕྱིར་ལོག་དགོས་
པའི་བསླབ་སྟོན་བྱས་ཀྱང་། རྗེ་ཉིད་ཀྱི་མ་ཡུམ་ནས། ཁྱེད་རང་
དབུས་སུ་ཕེབས་ཏེ་མར་ཡོང་ཀྱང་ང་གཉིས་ཐུག་མིན་མི་ཤེས་ལ་ཐུག་
ཀྱང་དགོས་པ་དེ་ཙམ་མ་མཆིས་པས་སློབ་གཉེར་ལ་ཧུར་བརྩོན་ངང་
དེར་སྡོད། གལ་ཏེ་ཡོང་ཐུབ་པ་བྱུང་ནའང་སློབ་གཉེར་བྱས་ཏེ་མ་
མཐའ་ལོ་དགུར་སྡོད་ཐུབ་པ་གྱིས། ཞེས་སོཊ་ཕུཊ་ལམ་རིང་པོའི་
བསླབ་བྱ་ངོ་མཚར་བ་གནང་། དེ་ནས་དབུས་འགྱུར་ཆོས་ཀྱི་ཞིང་
- 40 -



་ -
གཉིས་པ་མཛད་རྣམ་དངོས། །
ས་རུ་ཕེབས་ཏེ་དགེ་ལྡན་རྣམ་པར་རྒྱལ་པའི་གླིང་དུ་ཞུགས་ཤིང་ཆ་
ཕྲེང་དགེ་ཤེས་ཆོས་འཕེལ་རྒྱལ་མཚན་གྱི་ཞབས་པད་ བསྟེན་ནས་་་
མཚན་ཉིད་ཀྱི་གཞུང་ལ་སྤྱང་བརྩོན་ལྷོད་མེད་གནང་། རེ་ཞིག་ནས་
གསང་ཕུར་ཕེབས་ཏེ་རྩོད་གྲྭ་ཆགས་མེད་འགྲིམས་པས་ཕྱོཊ་གང་ནས་
ཀྱང་ནམ་ལངས་པ་ལྟ་བུ་བྱུང་གསུངས། བཤེས་གཉེན་རིན་པོ་ཆེ་
རྒྱུན་དུ་ཕེབས་པས་ ཤར་རྩེ་མཁན་པོ་ངག་དབང་རྒྱ་མཚོ་དང་དགེ་
བཤེས་རྒྱ་མཚོ་གཉིས་བསྟེན་ཏེ་འཛིན་སྐྱོར་རྩོད་གསུམ་ལ་ཆིག་སྒྲིལ་
མཛད། འཚོ་བའི་ཆ་རྐྱེན་ཧ་ཅང་ཞན་པས་ཉིན་མོ་ཚོཊ་དང་ཆོས་
གྲྭར་ཕེབས་ཤིང་མཚན་མོར་གཟིམ་ཤག་ཙམ་ཡང་མེད་པར་ཟླ་གམ་
གྱོན་ཏེ་གླིང་བར་ནས་སྐྱོར་སྦྱང་དང་དཔེ་གཟིཊ་གནང༌། དགུང་ལོ་
ཉེར་གསུམ་པར་ཉག་རེ་བསྟན་འཛིན་ཆོས་འཕེལ་དང་ལྷན་དུ་རྣམ་
འགྲེལ་ལེའུ་དང་པོའི་ཚོགས་གླེང་ལ་བཞེངས་པས་ལུང་རིགས་གང་གི་
ཆ་ནས་མཁས་པ་མགུ་བའི་སྨན་དུ་གྱུར། དགུང་གྲངས་ཉེར་བཞི་
བར་གཙང་དུ་པཎ་ཆེན་རིན་པོ་ཆེའི་ཞལ་སྔར་བསྙེན་རྫོཊ་ཞུ་བར་
ཕྱིན་པས་ཁོང་གིས་རི་བོ་དགེ་ལྡན་པ་ཕེབས་བྱུང་ཞེས་དགྱེས་བའི་
གསུང་ལན་གསུམ་ལ་གནང་ཞིང་གནང་སྐྱེས་གྱ་ནོམ་པ་བསྩལ། སྔ་
ཕྱིར་ཡོངས་འཛིན་ཡེ་ཤེས་རྒྱལ་མཚན། ཀློང་རྡོལ་གྲུབ་དབང་རིན་
པོ་ཆེ་སོགས་ཀྱི་མདུན་ནས། མཛོད་རྩ་བ། དབུ་མ་རིགས་ཚོགས་
- 41 -



གཉིས་པ་མཛད་རྣམ་དངོས།
དྲུག གསང་འདུས་རྩ་རྒྱུད་ཕྱིམ། བློ་སྦྱོང་དོན་བདུན་མ་སོཊ་ཀྱི་
ལུང་ དང་ འཇིཊ་བྱེད་དཔའ་ བོ་ གཅིག་ པའི་དབང་ བཅས་ གསན།
ཕར་ཕྱིན་དམ་བཅའ་སོགས་རྩོད་པ་གང་ཡིན་གྱི་སྐབས། གཞུང་
དོན་འཚོལ་བ་གཙོ་བོར་འཛིན་པ་ལས་གཞན་གྱི་ཁ་སྒོ་གཅོག་ཐབས་
གྱི་རིག་པ་ཆུང་ཆུང་དག་ལ་མགོ་མི་འཁོར་བ་དང༌། སློབ་གཉེར་
གང་ཡོད་ཁར་འབྱིན་པའི་ང་རྒྱལ་དང་ཁྱད་གསོད་རིཊ་གཏན་ནས་མི་
མཛད་པར་ཇི་ལྟར་མཁྱེན་པའི་དོན་མཐའ་དག་ཐུཊ་རྒྱུད་འདུལ་བའི་
ཉམས་སུ་བཞེས། དགུང་གྲངས་སོ་བདུན་བཞེས་པ་ཆུ་བྱི་ལོའི་ཆོ་
འཕྲུལ་ཆེན་མོར་གཞུང་ལུཊ་རབ་འབྱམས་སྨྲ་བའི་གྲྭ་སྐོར་མཛད་དེ་
མཁས་པའི་ཚོཊ་རྣམས་ལེཊ་བཤད་ལན་གྱིས་མགུ་བར་བྱས། ལོ་
དེའི་ཟླ་དགུ་བ་ནས་དཔལ་ལྡན་སྟོད་རྒྱུད་གྲྭ་ཚང་དུ་ཞུགས་ཏེ་གསང་
ཆེན་རྡོ་རྗེ་ཐེག་པའི་རྒྱུད་སྡེ་བཞིའི་གནད་དོན་སྤྱི་དང་། ཁྱད་པར་
རྒྱུད་སྡེ་ཀུན་གྱི་མཐར་ཐུག་དཔལ་གསང་བ་འདུས་པའི་ལམ་རིམ་པ་
གཉིས་ཀྱི་དཀའ་པའི་གནད་རྣམས་འཕཊ་པ་ཀླུ་སྒྲུབ་ཡབ་སྲས་དང༌།
རྗེ་ཐམས་ཅད་མཁྱེན་པ་ཡབ་སྲས་ཀྱི་ལེཊ་བཤད་ཟབ་མོ་ལ་བརྟེན་
ནས་དཔྱིས་ཕྱིན་པར་ཐུཊ་སུ་ཆུད་པའི་ཐབས་ལམ་ལ་ཆོས་ཐོག་ཆོས་
མཚམས་ཀུན་ཏུ་བརྩོན་པ་གནང་ཞིང་སྔགས་ཀྱི་དམ་བཅའ་དང་་་་
དགའ་ལྡན་དགུན་ཆོས་ཀྱི་དགེ་སྐོས་རིམ་པར་བསྐྱངས། གསང་
- 42 -



གཉིས་པ་མཛད་རྣམ་དངོས། །
འདུས་ཀྱི་བསྐྱེད་རྫོཊ་སྐོར་ལ་དོགས་དཔྱོད་ལེགས་པར་ཞུས་ཏེ་བྲག་
ཡེར་བར་གསང་འདུས་ཀྱི་བསྙེན་མཚམས་ཁ་སྐོང་སྦྱིན་སྲེག་དང་་་་
བཅས་པ་གནད་སྨིན་མཛད། དགུང་གྲངས་ཞེ་བཞི་བཞེས་པ་ས་མོ་
ལུག་གི (༡༧༩༩)ལོར་བླ་མ་དབུ་མཛད་ཀྱི་ཁྲི་འདོན་བྱས། ཡུན་
རིང་མ་འགོར་བར་གོང་ས་མཆོག་ནས་བཀའ་སྒྱུར་བྱུང་བ་བཞིན་
མཁན་ཁྲི་ལ་བཞུཊ་དགོས་བྱུང་ཞིང་རྒྱུད་གྲྭའི་འཆད་ཉན་སོགས་ཆ་
གང་ཐད་ནས་ཞབས་འདེགས་ཆེ་ཙམ་བྱུང་གསུངས། ལོ་དེ་དག་དུ་
སེར་སྨད་ཁྲི་ཆེན་དགེ་འདུན་ཚུལ་ཁྲིམས་དང༌། སྤང་ལུང་རྡོ་རྗེ་
འཆང་ སོགས་ ཀྱི་ མདུན་ནས། འགྲེལ་ བ་ བཞི་ སྦྲགས། ཊིཀྐ།
ལྕང་སྐྱ་ངག་དབང་མཆོག་ལྡན་པའི་གསུང་འབུམ། བཀྲིས་ལྷུན་
སྔཊ་ཕྱོགས་པོ་ཏི། ཐང་ སག་པས་མཛད་པའི་གསང་འཇིགས་་་་་
གཉིས་ཀྱི་བསྐྱེད་རྫོཊ། སྒོམ་སྡེ་ ཤར་བའི་འཇིགས་བྱེད་བསྐྱེད་་་་
རྫོགས། ཀུན་མཁྱེན་འཇམ་དབྱངས་བཞད་པའི་འཇིཊ་བྱེད་བསྐྱེད་
རིམ། པཎ་ཆེན་བསོད་ནམས་གྲཊ་པའི་གསང་འདུས་བསྐྱེད་་་་་
རྫོགས། འཇམ་དབྱངས་བདེ་པའི་རྡོ་རྗེའི་བདེ་མཆོག་པསྐྱེད་རིམ།
པཎ་ཆེན་ཆོས་རྒྱུན་གྱི་ལྕཊ་མཁར་བཀའ་བརྒྱ་མ་སོཊ་ཀྱི་བཤད་ཁྲིད་
རྒྱུ་ཆེན་གསན། དེ་ནས་སྤང་ལུང་རི་ཁྲོད་དུ་ལོ་བརྒྱད་ཀྱི་རིང་ལ་
བཞུཊ་ནས་གཞུང་ལུགས་འབུམ་གྱི་དགོངས་དོན་དཔྱད་འཇོག་དང་།
- 43ག



གཉིས་པ་མཛད་རྣམ་དངོས།
ཕྱག་སྐོར་མཎྜལ་སོཊ་ཀྱི་བསག་སྦྱངས་། བསྐྱེད་རྫོགས་ཀྱི་ཉམས་
ལེན་བཅས་ལ་གཅིགས་ཏུ་བརྩོན་པས་ཐུན་མོང་དང་ཐུན་མོང་མ་ཡིན་
པའི་ས་ལམ་གྱི་རྟོགས་པ་ཟབ་མོ་ལ་མངའ་བརྙེས་པར་གྱུར། དགུང་
ལོ་ང་ལྔ་བ་ལྕགས་རྟ་ལོར་དགའ་ལྡན་ཤར་བ་ཆོས་རྗེ་གནང་དགོས་ཀྱི་
བཀའ་ཡིག་ཕེབས་པར་དགོངས་ཞུ་ལན་མང་མཛད་ཀྱང་དགོངས་
ཁྲོལ་མ་བྱུང་བས་ཟླ་བཅུ་གཉིས་པའི་ཚེ་བཅུ་དགུར་བཞུགས་ཁྲིར་
ཞབས་སོར་བཀོད། དེའི་ཕྱི་ལོར་༧གོང་ས་ཐམས་ཅད་མཁྱེན་པ་རྗེ་
བཙུན་ལུང་རྟོགས་རྒྱ་མཚོའི་ཡོངས་འཛིན་ལ་བསྐོས་པས་ལྷ་ལྡན་དུ་
ཕེབས་ཏེ་སྐྱོང་ཁུར་ཟབ་མོ་གནང་། གོང་ས་མཆོག་ནས་རབ་བྱུང་
དང་དགེ་ཚུལ་གྱི་སྡོམ་པ་བཞེས་སྐབས་རྗེ་ཉིད་ནས་སུ་གོ་བ་མཛད། །
ཆུ་བྱ་ལོར་དེ་མོ་རིན་པོ་ཆེ་དངོས་ཕེབས་ཀྱིས་རྗེ་ཉིད་དགའ་ལྡན་་་
གསེར་ཁྲིར་བཞུགས་པར་གསོལ་པ་བཏབས་ཏེ་མཇལ་དར་འཐེན་།
ལོ་དེའི་ཟླ་བཅུ་གཉིས་པའི་ཚེས་ཉེར་བཞིའི་ཉིན་འདུས་པ་རྒྱ་མཚོའི་
དབུས་སུ་རྗེ་རྒྱལ་བ་གཉིས་པའི་འཇིགས་བྲལ་གསེར་གྱི་ཁྲི་འཕང་
མཐོན་པོར་མངའ་གསོལ་གཟེངས་བསྟོད་ཀྱི་མཛད་སྒོ་རྒྱ་ཆེར་སྤེལ་
ཞིང་ཚོགས་དབུས་སུ་ལྗགས་བསྔོ་དང་། ཁྲི་ཐོག་ཁང་གི་ཆོས་གྲྭར་
ལམ་རིམ་གྱི་བཤད་ལུང་སོགས་སྔར་སྲོལ་བཞིན་མཛད། རྗེ་ཉིད་ཀྱི་
དགུང་གྲངས་རེ་གཅིག་བཞེས་པ་རཔ་བྱུང་བཅུ་བཞི་བའིམེ་བྱི （
- 44-



གཉིས་པ་མཛད་རྣམ་དངོས། །
༡༨༡༦)ལོ་ནས་ལོ་བརྒྱད་ཀྱི་རིང་ལ་ལྷ་ལྡན་ཆོ་འཕྲུལ་སྨོན་ལམ་
ཆེན་མོའི་མགོན་དུ་ཕེབས་ཏེ་སྔ་དྲོའི་གསུང་ཆོས་ལ་སྐྱེས་རབས་སོ་
བཞི་བའི་བཤད་ཁྲིད་དང་། དགོང་མོའི་སྨོན་ལམ་ལ་ལྗགས་བསྔོ།
བསྟན་འབར་མ། བདེ་སྨོན་སོགས་དམ་པ་གོང་མའི་ཕྱག་རྒྱུན་་་
བཞིན་གནང་ཞིང༌། ཚོཊ་མཆོད་རྣམས་སུའང་བཀའ་གདམས་བུ་
ཆོས་ཀྱི་བཤད་ལུང་ཆཊ་མེད་དུ་བསྩལ། ཚེ་སྨོན་གླིང་རྒྱལ་ཚབ་ཀྱིས་
བཀའ་ཆོས་ཆེན་པོ་གནང་དགོས་པའི་བཀའ་ཕེབས་བ་བཞིན་ལོ་རེ་
བཞིན་ཟླ་གསུམ་པའི་ནང་དགའ་ལྡན་བསམ་གཏན་གླིང་དུ་གདན་ས་
གསུམ་དང༌། རྒྱུད་སྟོད་སྨད་རི་ཁྲོད་ཁག་གཞིས་དགོན་གྱི་དགེ་་
འདུན་པ་དང་། སྐྱེས་ཕོ་མོ་སྟོང་ཕྲག་དུ་མར་བྱང་ཆུབ་ལམ་རིམ་
ཁྲིད་ཡིག་གསེར་ཞུན་མར་གྲགས་པའི་བཤད་ལུང་ཉིན་བཅུ་གཅིག་
རེར་གནང༌། ཆུ་རྟ་ལོའི་སྨོན་ལམ་གྲུབ་འཕྲལ་གོང་ས་མཆོག་གི་
ཡོངས་འཛིན་དང་དགའ་ལྡན་གསེར་ཁྲི་དགོངས་ཞུ་བྱས་ཏེ་ཆུ་བཟང་
རི་ཁྲོད་དུ་བཞུགས། མདོར་ན་སྐུ་ཚེ་གང་བོར་རྒྱལ་བའི་ལུང་རྟོགས་
ཀྱི་བསྟན་པ་རིན་པོ་ཆེ་ལ་ཐོས་བསམ་སྒོམ་གསུམ་གྱི་སྒོ་ནས་འཇམ་
མགོན་རྒྱལ་པ་གཉིས་པའི་རང་ལུགས་གསེར་སྦྱང་བཙོ་མ་ལྟ་བུ་ཕྱོགས་
ཐམས་ཅད་དུ་རྒྱས་པར་མཛད་ཅིང་བསྒྲུབ་བྱ་སྟོང་ཕྲག་ལྷག་ཚངས་
སྤྱོད་དུར་སྨྲིག་འཛིན་པའི་དཔལ་ལ་བཀོད། བསྟན་པའི་སྐྱེས་ཆེན་
- 45 -



གཉིས་པ་མཛད་རྣམ་དངོས།
འདེགས་ནུས་པའི་གསུང་སྐྱེས་བུ་སློབ་བགྲང་གིས་མི་ལང་བ་བྱུང་།
གཞན་ཡང་རྗེ་བདག་ཉིད་ཆེན་པོས། “ རང་གིས་ཇི་བཞིན་རྟོགས་
པའི་ལམ་གྱི་གནད། ཤུགས་དྲགས་བརྩེ་བས་དྲངས་པའི་ཐབས་
མཁས་ཀྱིས། །འགྲོ་བའི་ཡུད་ཀྱི་མུན་པ་བསལ་བྱས་ནས། །རྒྱལ་
བའི་བསྟན་པ་རིང་དུ་འཛིན་གྱུར་ཅིག།” གསུངས་བ་ལྟར། ཟབ་
རྒྱས་གཞུང་ལུགས་འབུམ་གྱི་དགོངས་དོན་གོ་སླ་ལ་དོན་འགྲིལ་བའི་སྒོ་
ནས་བསྟན་པའི་ལེགས་བཤད་པོད་（བརྒྱད) ལྷག་སྐལ་ལྡན་ཡིད་ཀྱི་
མུན་པ་སེལ་ཞིང་རྒྱལ་བསྟན་ཡུན་རིང་གནས་པའི་རྟེན་དུ་བཞག་ནས།
རབ་བྱུང་བཅུ་བའི་ས་ཁྱི་ལོ་སྟེ་（༡༨༣༨）ལོར་རྗེ་ཉིད་ཀྱི་དགུང་
གྲངས་གྱ་གསུམ་པར་ཞི་དབྱིངས་བདག་གིར་བཞེས་པའི་ཚུལ་བསྟན་
ཏོ། །
ཕུན་ཚོགས་གནམ་དཔྱོད་དར་མའི་གནམ་རུ་ལ། །
རྒྱ་བོད་གཞུང་ལུགས་སྟོང་གི་མདའ་སྦྱར་ཏེ། །
ཀུན་རྨོངས་དགྲ་བོ་རྩད་ནས་འཇོམས་མཛད་པ། །
སྲིད་སྒྲུབ་གཉིས་པ་ཁྱོད་ལས་གཞན་ན་མེད། །
རྒྱལ་བའི་བསྟན་ལ་རྒྱལ་བ་ཉིད་མཚུངས་འཇམ་མགོན་རྒྱལ་
བའི་རྒྱལ་ས་རུ། ། །
ཟབ་མོ་རྟེན་འབྱུང་ཟབ་རྒྱས་གཞུང་གི་ཟབ་གནད་ཀུན་མཁྱེན་
-46-



གཉིས་པ་མཛད་རྣམ་དངོས། །
ཟབ་ལམ་པ། །
རྒྱུ་ཆེན་དབྱིངས་སུ་རྒྱུ་སྐར་ཇི་བཞིན་རྒྱུ་བཞིན་རྒྱུ་བའི་རྣམས་
གྲངས་རྒྱ་ཆེ་ཡང༌། །
རིགས་ལམ་ཕྲ་མོའི་རིགས་རྩལ་ངོ་མཚར་རིགས་པའི་རྒྱལ་བོ་
ཁྱོད་ཉིད་རྒྱལ། །
ཁྱོད་ལ་རིན་ཆེན་གཏེར་གྱི་བང་མཛོད་མེད། །
ཞུམ་ཞུམ་འདུར་རྒྱུགས་བྱེད་མཁན་ཚེ་གཡོག་མེད། །
ང་འོ་སྙམ་པའི་ང་རྒྱལ་ཐུགས་ན་མེད། །
སྟོང་བ་རྟེན་འབྱུང་གཟིགས་པའི་ཡོན་ཏན་ཡོད། །
རྒྱུན་དུ་ཞི་དུལ་བག་ཡོད་ཁེངས་པ་དམའ། །
མཁས་མང་རྩོད་པའི་ཁྲོད་ན་གསུང་སྒྲ་མཐོ། །
ཆོས་བརྒྱད་སྒེག་མོའི་བཞིན་ལ་ཆགས་པ་ཆུང་། །
ལུང་རྟོགས་བསྟན་པ་དཀར་པོའི་རྒྱན་དུ་ཆེ། །
འཇམ་མགོན་རིང་ལུགས་གསེར་སྦྱང་བཙོ་མའི་དཔལ། །
དཔལ་ལྡན་བླ་མས་མཁའ་རུ་བསྒྲེངས་བའི་རླབས། །
རླབས་འཕྲེང་མཁའ་རུ་འཕྱོ་བཞིན་ངོ་མཚར་འཛིན། །
འཛིན་སྐྱོང་སྤེལ་བའི་བུ་སློབ་མཐའ་རུ་རྒྱས། །
མང་ཐོས་ཆོས་ཀྱི་སྤྱན་སྟོང་རབ་གཡོ་ལེགས་བཤད་དྲང་སྲོང་ཞོ་
ཁ 47-
m7 •
•



,
གཉིས་པ་མཛད་རྣམ་དངོས།
འཐུང་བའི། །
གཞོམ་བྲལ་རྡོ་རྗེ་རྩེ་བརྒྱ་འཆང་ཁྱོད་དགེ་ལྡན་རྣམ་རྒྱལ་གསེར་
གྱི་ཁྲེར། །
ཞབས་སྐྱེས་པདྨའི་རི་ཁ་བཀོད་ཚེ་རྒྱལ་བསྟན་མགོན་དང་ལྡན་ པ
ནོ་ཞེས། ། །
དྲན་དབང་བྱེ་བས་བསྟོད་པའི་དབྱངས་སྙན་དགུ་ཚིགས་་་་་
ཞགས་པའི་རྒྱ་ལས་ཤོར། །
གོང་ས་རྒྱལ་བའི་དབང་བོ་སོགས། །
ཆེ་དགུའི་གཙུག་གི་རིན་ཆེན་ནོར། །
ཞབས་སྟེགས་དམའབའི་སར་མཆོད་པས། །
སུམ་རྩེན་ལྷ་ཡང་ངོ་མཚར་འཛིན། །
བགྲང་བྱ་དུ་མར་ཆོ་འཕྲུལ་སྨོན་ལམ་སྐབས། །
འཕགས་ཚོགས་ཁྲི་ཕྲག་ཟུང་གི་དཀྱིལ་འཁོར་དུ། །
སྔོན་མེད་ལེགས་བཤད་ཟབ་མོའི་ཆབ་ཕབས་པས། །
འཇམ་མགོན་བླ་མའི་རྣམ་ཐར་སླར་ཡང་དྲན། །
སྤང་ལུང་རི་ཁྲོད་བསམ་གཏན་ཁང་བཟང་དུ། །
རྒྱུད་སྡེ་རྣམ་བཞིའི་བསྐྱེད་རྫོགས་མཐའ་དག་ལ། །
དཔྱད་འཇོག་ཟབ་མོ་བྱས་པའི་འབྲས་རྟགས་སུ། །
-- 48 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
，
ས་ལམ་མཐོན་པོའི་རྟོག་པ་རྒྱུད་ལ་འཁྲུངས། །
ཁ་ཅིག་གྲགས་སྐམ་རྩོད་པའི་ལས་ལ་འབུངས།
འགའ་རེས་མུན་སྒོམ་བྱི་བའི་རྟུལ་ཞུགས་འཆང༌། །
མདོ་སྔགས་འགལ་མེད་རྒྱུད་ལ་སྦྱོར་མཁས་པ། །
བསིལ་ལྡན་གངས་རིའི་ལྗོངས་ན་ཁྱོད་ཉིད་ཙམ། ། །
མཁས་གྲུབ་གསེར་རིའི་ཕྲེང་བཞིན་བྱོན་རྣམས་ཀྱིས། །
བཀའ་རྩོམ་ལྷུན་པོའི་གཏོས་དང་མཉམ་ན་ཡང་། །
ཟབ་དོན་ཇི་བཞིན་འབྱེད་པའི་ཁྱོད་གསུང་གི།
བསྟན་བཅོས་མང་བོ་སྐལ་ལྡན་གསོས་སུ་ཆེ། །
ཞེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་
གདན་རབས་བཤད་སྒྲུབ་བསྟན་པའི་མཛེས་རྒྱུན་ལས་ཁྲི་ཆེན་བྱང་
ཆུབ་ཆོས་འཕེལ་གྱི་ཆེ་བ་བརྗོད་པའི་སརྒ་སྟེ་གཉིས་པའོ། །
སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོའི་
ཆེ་བ། ་
གང་ཞིག་ཕྱག་འདེབས་མཛད་པ་བོ་སྐུ་འཕྲེང་རིམ་བྱོན་གྱི་ཆེ་
བ་བརྗོད་པ་ལས། གསུམ་པ་རྗེ་བཙུན་སྐལ་བཟང་དམ་ཆོས་རྒྱ་མཚོ་
དཔལ་བཟང་བོ་མཆོག་གི་འཁྲུངས་ཡུལ་ནི། 《མདོ་སྨད་ཆོས་་
འབྱུང༌》ལས། “ ཆོལ་ཁ་གསུམ་དུ་ཕྱེ་ཚེ་མངའ་རིས་གུང་ཐང་ནས་
་
- 49 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
.:.
་.
..
.
སོག་ལ་སྐྱ་བོ་ཡན་ཆད་དབུས་གཙང་ཆོས་ཀྱི་ཆོལ་ཁ། རྨ་ཆུའི་ཁུག་
པ་ཡན་ཆད་མདོ་སྟོད་མིའི་ཆོལ་ཁ། དེ་ནས་རྒྱུའི་མཆོད་རྟེན་དཀར་
བོ་ཡན་ཆད་མདོ་སྨད་རྟའི་ཆོལ་ཁ་། ” གསུངས་བ་ལས་མདོ་སྨད་རྟའི་
ཆོལ་ཁའི་ནུབ་ཕྱོགས། སྨར་རོལ་མ་ལག་དྲུག་གི་ནང་ཚན། རྔ་
ཁོག་བ་ལགས་སྐྱ་མོ་སྨར་གྱི་ལག་ཞེས་བྱ་བ། སྔོན་བོད་ཀྱི་རྒྱལ་པོའི་
རིགས་སྲས་རྩོད་མེད་གནམ་ལྡེ་འོད་སྲུང་གིས་དབང་བསྒྱུར་བའི་སྟོད་
མངའ་རིས་ཀྱི་མི་རྒྱུད་ཅིག་འདིར་ཡོང་སྟེ་གཞི་ཆགས་པས་མངའ་བ་
ཟེར་བ་ལ་བརྡ་འགྱུར་ནས་རྔ་བའམ། ཡང་ན། སའི་དབྱིབས་རྔ་
འདྲ་བའི་ཟླུམ་པོ་ཞིག་ཡིན་པ་དབྱིབས་ཀྱི་སྒོ་ནས་རྔ་བ་ཞེས་མིང་་
ཐོགས་པ།
རྩྭ་ཆུ་འཛོམས་ཤིང་ལོངས་སྤྱོད་རྒྱས་པ། གྲུབ་མཐའ་རིས་
མེད་ཀྱི་བསྟན་པ་ཤིན་ཏུ་དར་བའི་ཡུལ་ཁྱད་པར་ཅན་འདི་ལ། རྔ་
སྟོད་སྨད་ (དེང་སང་རྔ་བ་སྟོད་སྨད་བར་གསུམ་དུ་ཕྱེས）གཉིས་སུ་ཕྱེས་
པའི་རྔ་སྟོད་དུ། རྗེས་བློ་བཟང་གྲགས་པའི་དངོས་སློབ་ཚ་ཁོ་ངག་
དབང་གྲགས་པས་མདོ་སྨད་ཕྱོགས་སུ་དགོན་པ་བརྒྱ་རྩ་བརྒྱུད་་་་
བཏབས་པའི་ཐོག་མ་ཡག་མགོ་དགོན་ནམ། མཚེ་དགོན་གསང་
ཆེན་བཀྲ་ཤིས་གླིང་དང་ཁད་ཉེ་བའི་ལྷ་སྡེ་ཨ་འདུས་ཟེར་བའི་ནང་དུ།
ཡབ་མགོན་པོ་རྣམ་རྒྱལ་དང་ཡུམ་ཕུར་བ་འཚོ་གཉིས་ཀྱི་སྲས་སུ་རབ་
，
-
-50-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
བྱུང་བཅུ་དྲུག་པའི་ན་ཚོད་ལྡན་ཞེས་པ་ཤིང་མོ་ཕག་གི་( ༡༩༣༥）
ལོའི་རྒྱལ་ཟླ་བའི་ཚེས་བདུན་ཉིན་ངོ་མཚར་ལྟས་བཟང་གིས་ཁོར་ཡུག་
ཁྱབ་བཞིན་སྐུ་འཁྲུངས། མཚན་ལ་ཚེ་རིང་རྡོ་རྗེར་གསོལ། ཆུང་
དུས་ནས་ཕལ་བའི་བྱིས་པ་དང་མི་མཚུངས་པར་སྣ་ཚོགས་སྤྲུལ་བའི་
ཟློས་གར་འབྱམས་ཀླས་སུ་བསྟན་པས་ཡུལ་མི་ཀུན་གྱི་སེམས་སུ་ཡིད་
ཆེས་དད་པའི་དྲོད་ཁོལ་བཞག་ཅིང་། བསྟོད་པའི་དབྱངས་སྙན་
ཆད་མེད་བཟླས་བརྗོད་ཀྱི་ཚུལ་དུ་སྐྱེ་བོ་ཀུན་གྱི་ངག་སྒོར་གསལ།
དགུང་ལོ་གསུམ་གྱི་སྟེང་མ་ཡུམ་ལ་ངེད་གཉིས་འགྲོ་དང་ང་ལ་དགོན་
པ་ཞིག་ཡོད་གསུངས། མཁས་གྲུབ་དུ་མས་ཡུལ་ཕྱོགས་གཞན་དུ་
བསྐྱོད་ན་ལེགས་ཚུལ་གྱི་ལུང་བསྟན་མང་དུ་བབས་བས། མ་ཡུམ་
གྱིས་སྐུ་རྒྱབ་ཏུ་ཁུར་ཏེ་ས་མཐར་འཁྱམས། མདོ་སྨད་ཀྱི་དགོན་སྡེ་
ཕལ་མོ་ཆེར་སོང་ཀྱང་དེ་དག་ངའི་དགོན་པ་མིན་གསུངས། ། མཐར་
མཛོད་དགེ་གླིང་དཀར་སྟོད་ཀྱི་བྱམས་མེའི་མེ་ཏོག་སྤང་ལམ་མམ།
མེ་ཏོག་སྒང་མདོ་སྟེ་སྔོན་ཁྲི་ཆེན་བྱང་ཆུབ་ཆོས་འཕེལ་ཕེབས་ནས་
སྒར་གཞི་བཟུང་གནས་དེར་སླེབས་ཚེ། ཐུགས་ རབ་ ཏུ་དགྱེས་་་་་
ཉམས་ཆེན་པོས་མ་ཡུམ་ལ་ཕྱག་མཛུབ་ཀྱིས་རི་བོང་དགོན་བཀྲ་ཤིས་
བྱང་ཆུབ་ཆོས་འཕེལ་གླིང་རྒྱུང་བསྟན་གནང་སྟེ། ལྟོས་དང་གན་ནི་
ངའི་དགོན་པ་དངོས་རེད་གསུངས། དེ་ནས་རི་བོང་དགོན་དུ་ཡོང་
-51-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
སྟེ་མ་ཡུམ་གྱིས་གནས་ཚུལ་ཡོངས་རྫོགས་དགོན་པའི་ལས་སྣེ་རྣམས་ལ་
ཞུས་ཤིང་ཁོང་གཉིས་ལ་ཨ་ཁུ་འཇམ་དབྱངས་སྦྱིན་པ་ཚང་གིས་སྡོད་
གནས་གཙང་མ་ཞིག་གཡར་ཏེ་དེར་བཞུགས། ཉིན་དེར་དགོན་
པའི་སྤྱི་བ་གཉིས་གྲུབ་པའི་དབང་ཕྱུག་མགོ་ལོག་བླ་མ་ཚང་གི་མདུན་
སར་སྤྱི་སྒེར་གྱི་དོན་དུ་ལུང་བསྟན་ཞིག་ཞུ་བར་སོང་བས། ཁོང་
གིས། མདང་དགོང་ངའི་རྨི་ལམ་དུ་ཁྱེད་དགོན་པའི་མདུན་རིའི་
དབུ་རྩེ་ནས་འོད་དཀར་བོ་ཞིག་འཕྲོས་བྱུང་བ་ལ་རེ་ཞིག་ནས་འོད་ཀྱི་
ཕུང་བོ་དེར་ཡང་འོད་དང་འོད་ཟེར་གྱིས་ཁྱབ་སྟེ་འཕུར་སོང་བས་
ངས་རྗེས་དེད་པ་ན། ཁྱེད་རི་བོང་དགོན་གྱི་བྱམས་ཁང་སྟེང་གི་
གསེར་ཏོག་ལ་ཐིམ། ང་ཡ་མཚར་ཏེ་བྱམས་ཁང་ནང་དུ་ཕྱིན་པས་
ཁྲིའི་སྟེང་ན་བླ་མ་ཞིག་གིས་ཆོས་འཆད་བཞིན་པར་འོད་ཟེར་འཕྲོ་བ་
ཞིག་རྨིས་པས་ཁྱེད་དགོན་པར་གང་ཟག་ཁྱད་པར་བ་ཞིག་བྱོན་ཡོད་
པ་འདྲ་གསུངས། ནུབ་དེར་དགོན་པའི་ཉེ་འདབས་ཀྱི་རྨེ་ཆུ་ཁར་ལྷ་
སའི་སེར་བ་དགོན་ནས་ཕེབས་པའི་སེར་བ་བླ་མ་ཞིག་ཞག་བཞུགས་
གནང་བའི་རྨི་ལམ་དུ་གོང་དང་གཅིག་མཚུངས་བྱུང་ཡང་ཡིད་ཆེས་ཀྱི་
བདེན་པ་མ་ཐོབ་པར་རེ་ཞིག་ལུས། དེ་ནས་ཨ་ཁུ་བྱམས་པ་སོགས་
གྲྭ་བ་བགྲེས་སོང་འགའ། དགའ་ལྡན་ཁྲི་རབས་ང་གསུམ་པ་རྒྱལ་
མཚན་སེང་གེའི་སྐུ་འཕྲེང་བཞི་བ་ལྷ་མོའི་གསེར་ཁྲི་བློ་བཟང་བསྟན་
- 52 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ། །
འཛིན་སེང་གེའམ་རྭ་ལོ་རྡོ་རྗེ་གྲགས་ཀྱི་རྣམ་སྤྲུལ་དུ་གྲགས་པ་དེ་ཉིད་
ཀྱི (༡༨༧༧-༡༩༢༩) མདུན་དུ་སོང་སྟེ་ཡང་སྤྲུལ་ངོས་འཛིན་གྱི་
ལུང་བསྟན་ཞུས་པས། ཡང་སྤྲུལ་འཁྲུལ་མེད་ཡིན་པའི་ངོས་འཛིན་
གནང། སྐུ་མདུན་པ་དཀོན་མཆོག་སེང་གེས་ཐུབ་ས་ཞིབ་མོ་གནང་
དགོས་པའི་ནན་ཞུ་ཕུལ་བར། རྗེ་དེ་ཉིད་ཀྱིས་བྱིས་པ་དེ་མཛོད་
དགེ་བླ་མའི་སྐུ་སྐྱེ་མིན་ན་ངའི་མགྲིན་པ་འདི་ཁྱོད་ཚོར་གཏའ་མར་
བཞག་པ་ཡིན་སོགས་གསུང་རུས་པ་ཅན་མང་དུ་བསྩལ། ། གཞན་
མཁས་གྲུབ་དུ་མས་ཀྱང་ཡང་སྤྲུལ་འཁྲུལ་མེད་ཡིན་པའི་ལུང་བསྟན་
མང་དུ་གསུངས་བ་དང༌། རྗེ་ཉིད་ནས་ཀྱང་སྐུ་གོང་མའི་སྐུ་གསུང་
ཐུགས་རྟེན་མང་བོ་ངོས་འཛིན་གནང་ཞིང་ལྷག་པར་དུ་རྗེ་བླ་མ་ཚུལ་
ཁྲིམས་རིན་ཆེན་ཚང་གི་འདྲ་སྐུ་ཆུང་ཆུང་ཞིག་ལ་གཟིགས་ནས་ཨ་ཁུ་
འདི་ང་རེད་སོགས་ཡིད་ཆེས་ཚད་མའི་སྒོ་བརྒྱ་ཡོངས་སུ་ཕྱེས་བས་ས་
སྟག(༡༩༣༨)ལོའི་ཟླ་པཞི་བའི་ཚེས་དྲུག་ཉིན་སེང་ཆེན་བརྒྱུད་
ཀྱིས་བཏེགས་པའི་འཇིགས་བྲལ་རྡོ་རྗེའི་ཁྲི་འཕང་མཐོན་པོར་མངའ་
གསོལ་མཛད། ལོ་དེར་ཀུན་མཁྱེན་ལྔ་བ་༧རྗེ་བཙུན་བསྟན་པའི་
རྒྱལ་མཚན་དཔལ་བཟང་བོ་མཆོག་རྐྱང་ཚའི་ཆབ་ཚན་དུ་ཕེབས་་་་
བཞུགས་གནང་སྐཔས་། ཉིན་ཞིག་སྐུ་འཁོར་རྣམས་ལ་དེ་རིང་་་་
འགྲུལ་བ་གལ་ཆེན་ཞིག་ཕེབས་རྒྱུ་ཡོད་པས་ངའི་ཁྲིའི་ཟུར་དུ་ཁྲི་ཞིག་
ཁས་ 53 ཡ
ཚན་



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
རྒྱོབས་གསུངས། ཉིན་དེར་རི་བོང་དགོན་གྱི་གྲྭ་བ་བགྲེས་སོང་་་
རྣམས་ཀྱིས་སྤྲུལ་སྐུ་གདན་དྲངས་ཏེ་ཕེབས་པས་ཀུན་མཁྱེན་མཆོག་
ནས་དབུ་གཏུགས་གནང་ཞིང་ཁྲི་ལ་བཞུགས་སུ་གསོལ། དགའ་
ལྡན་ལྷ་བརྒྱ་མའི་ཁྲིད་ཡིག་གི་དཔེ་ཆ་ཞིག་གནང་། དགོན་པའི་གྲྭ་
བ་རྣམས་ཀྱིས་མཆོག་སྤྲུལ་ཚང་ལ་རབ་བྱུང་བསྒྲུབ་རྒྱུའི་སྐྱབས་འཇུག་
ཞུས་པར། ཀུན་མཁྱེན་མཆོག་གིས་ད་དུང་སྤྲུལ་སྐུ་དགུང་ལོ་བཞི་
ཡིན་པས་ རབ་བྱུང་བསྒྲུབ་མི་འོས། དགུང་ལོ་བདུན་གྱི་སྟེང་ ཨ་
ལགས་བླ་ཁོ་རིན་པོ་ཆེའི་མདུན་ནས་རབ་བྱུང་དང་དགེ་ཚུལ་གྱི་སྡོམ་
པ་བཞེས་ན་ལེགས། རྗེས་སོར་གྲྭ་ས་བླ་བྲང་བཀྲ་ཤིས་འཁྱིལ་དུ་
ཕེབས་རྒྱུ་གྱིས་སོགས་གསུངས།
དགུང་ལོ་བདུན་བཞེས་པ་ལྕགས་སྦྲུལ་( ༡༩༩༡）ལོར་སྐུ་་་
འཁོར་རགས་བསྡུས་དང་བཅས་བླ་བྲང་བཀྲ་ཤིས་འཁྱིལ་དུ་ཕེབས་ཏེ་
མཁས་བཙུན་བཟང་གསུམ། འཆད་རྩོད་རྩོམ་གསུམ་དང་བཅས་
པ་ལ་འགྲན་ཟླ་བྲལ་བའི་ཨ་ལགས་བླ་ཁོ་རིན་པོ་ཆེ༧རྗེ་འཇིགས་མེད་
འཕྲིན་ལས་རྒྱ་མཚོའི་ཞལ་སྔ་ནས་རབ་བྱུང་དང་དགེ་ཚུལ་གྱི་སྡོམ་པ་
དཀྱུས་གཅིག་ཏུ་བཞེས་ཤིང་མཚན་ལ་སྐལ་བཟང་དམ་ཆོས་རྒྱ་མཚོར་
གསོལ། ཨ་ལགས་བླ་ཁོ་རིན་པོ་ཆེའི་ཞལ་ནས་མདང་ངའི་རྨི་ལམ་
དུ་ཆོས་དུང་དཀར་བོ་ཞིག་གི་སྒྲ་ལྷང་ལྷང་འབུད་པ་ཞིག་ཐོས་ཀྱང་སྒྲ་
-54-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
གྲགས་ཡུན་ཐུང་བར་གྱུར་བས་ཁྱེད་ཅག་གི་བསོད་ནམས་ཀྱིས་འཆུན་ ་
དཀའ་སྙམ། བདག་སྐྱོང་དང་སྐུ་རིམ་ཟབ་མོར་འབད་དགོས་པའི་
བཀའ་གསུང་ཡང་ཡང་བསྩལ། ཕྱིར་རང་ཡུལ་ལ་ཕྱག་ཕེབས་་་་
གནང་སྐབས་ཉིན་ཞིག་འབོས་མཚོ་མགོ་ནས་སྒར་གཞི་བསྡད། རྗེ་
ཉིད་གཟིམ་གུར་དུ་གཉིད་ལ་ཡེར་བའི་ཚུལ་མཛད་པ་ན་འཇའ་འོད་
གསལ་ཞིང་བཀྲ་བ་ཞིག་གིས་གཟིམ་གུར་ཡོངས་སུ་ཁེབས་ཤིང་དྲི་ཞིམ་
ཕྱོགས་ཀུན་ཐུལ་བ་སོགས་རྟགས་མཚན་མང་བོ་དེར་འཁོད་སྐུ་འཁོར་
ཚང་མས་དངོས་སུ་མཐོང་བས་དགའ་དད་ཀྱི་མཚོ་མོ་སྔར་ལས་རྒྱས།
རང་དགོན་གྱི་དགེ་བའི་བཤེས་གཉེན་ཆེན་མོ་ཐུག་ཚང་ཨ་ཁུ་ཉི་མ་
ཚང་ཡོངས་འཛིན་དུ་བསྐོས་ཏེ། ཡི་གེའི་སྦྱོར་ཀློག་ནས་བཟུང་རྒྱུད་
སྡེ་སོ་སོའི་ཆོ་ག་སོགས་ཚོགས་འདོན་གྱི་རིམ་པ་རྣམས་ཐུགས་འཛིན་
གནང༌། ཤིང་སྤྲེལ་ལོར་རི་འཕགས་ཟེར་བ་ཤི་བས་རྗེ་ཉིད་གཤིན་
སྔས་ སུ་ གདན་ དྲངས་ ཚེ་ སྐུ་ འཁོར་ དུ་ རྒྱུ་ གླིང་ འབུད་ པ་ གཉིས།
ཡོངས་འཛིན་དབུ་མཛད། ཞབས་ཕྱི་བ། གདུགས་འཛིན་དང་
བཅས་ཏེ་ཕེབས( སྐུ་འཁོར་ལྔ་དང་བཅས་ཕེབས་པ་ནི་བླ་མ་ཚུལ་ཁྲིམས་རིན་
ཆེན་གྱི་ཐོབ་ཐངས་དང་གདུགས་སེར་བོ་བསྒྲེངས་པ་ནི་སྐུ་འཕྲེང་གཉིས་པ་་
དགའ་ལྡན་གསེར་ཁྲི་ལ་བཞུགས་པའི་ཐོབ་ཐངས་ཡིན་པར་གྲགས། དུས་དེ་
ནས་ཕེབས་བཞུགས་གང་གནང་ལ་སྐུ་འཁོར་ཆ་ཚང་བ་བྱས་ནས་ཕེབས་ཀྱིན་
•
- 55 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
ཡོད)རྟ་དངུལ་སོགས་ཀྱི་འབུལ་བ་རྒྱ་ཆེར་བསྟར། འདི་གཤིན་སྔས་
ལ་ཕེབས་པའི་ཐོག་མ་ཡིན་གསུངས། དགུང་ལོ་བཅུ་གསུམ་སྟེང་
སླར་ཡང་བླ་བྲང་བཀྲ་ཤིས་འཁྱིལ་དུ་ཕེབས་ཏེ་ཨ་ལགས་མཚོ་ཁ་བའི་
ནང་ཆེན་དུ་བཞུགས། རྨད་བྱུང་ཐོས་བསམ་གླིང་གི་ཁ་དོག་གོང་གི་
འཛིན་གྲྭ་ནས་ཞུགས་ཏེ་རིམ་བཞིན་མཚན་ལྡན་དགེ་བའི་བཤེས་་་་
གཉེན་དུ་མའི་ཞབས་རྡུལ་སྤྱི་བོས་མཆོད་ཅིང་མདོ་སྔགས་རིག་གནས་
ཀྱིས་གཞུང་མང་བོར་ཐོས་བསམ་ཟབ་མོ་མཛད་པས། དབལ་མང་
པཎྜིཏ་དཀོན་མཆོག་རྒྱལ་མཚན་དཔལ་བཟང་བོ་མཆོག་ནས་འཛིན་
གྲྭའི་བླ་མའི་ཐོབ་སྟངས་བསྩལ། ལོ་དེ་དག་ ཏུ་དཀྱིལ་འཁོར་རྒྱུ་
མཚོའི་མངའ་བདག་ཨ་ལགས་བླ་ཁོ་རིན་པོ་ཆེ་རྗེ་འཇིགས་མེད་འཕྲིན་
ལས་རྒྱ་མཚོ། རྒྱ་ཞབས་དྲུང་ཚང་། སྡེ་སྟོན་མཁན་པོ་རིན་པོ་ཆེ།
ལྡི་ཚ་ཡེ་ཤེས་རྒྱ་མཚོ། ཨ་ཁུ་སྟག་ཚང་ལྷ་མོ་ཚང་སོགས་ཀྱི་མདུན་
ནས། ཤིང་བཟའ་བསྐལ་བཟང་ཆོས་ཀྱི་རྒྱལ་མཚན། ཝ་ཤུལ་བློ་
བཟང་བསྟན་པ་ཚང་སོགས་དང་མཉམ་དུ་དབང་རྗེས་གནང་གི་་
བདུད་རྩི་ཅི་འདོད་དུ་མྱོང་བ་ལས་དང་བོ་དབང་ཐོབ་པའི་རིམ་པ་ནི།
འཇིགས་བྱེད་ལྷ་བཅུ་གསུམ་མ། འཇིགས་བྱེད་དཔའ་ཅིག
དཔལ་གསང་བ་འདུས་ བ་ བདེ་མཆོག་ དྲིལ་བུ་ ལྷ་ ལྔ། ཀུན་ རིག
མངོན་བྱང་། མི་འཁྲུགས་པ། ཐུགས་རྗེ་ཆེན་པོ། བདེ་མཆོག་
-56- ་
，



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
ལུ་ཨུ་བ། དུས་འཁོར། སྨན་བླ། རྡོ་རྗེ་ཕྲེང་བ། མི་ཏྲ་བརྒྱ་རྩ།
གདུགས་དཀར་བྱད་གྲོལ་སོགས་སོ། ། གཉིས་པ་ལུང་ཐོབ་པའི་
རིམ་པ་ནི།
རྒྱལ་བའི་བཀའ་འགྱུར་རོ་ཅོག་དང་རྗེ་ཡབ་སྲས་གསུམ་གྱི་་་
གསུང་འབུམ། བསྟན་པའི་སྒྲོན་མེའི་གསུང་འབུམ། འཇིགས་
མེད་ དབང་ པོའི་ གསུང་ འབུམ། བྱང་ ཆུབ་ ལམ་ རིམ་ ཆེན་ མོ།
སྔགས་རིམ། ཡོངས་འཛིན་ཡེ་ཤེས་རྒྱལ་མཚན་གྱི་གསུང་འབུམ།
མ་ཎི་བཀའ་འབུམ། སྡེ་སྲིད་སངས་རྒྱས་རྒྱ་མཚོའི་གསུང་འབུམ།
རྗེ་ཤེས་རབ་རྒྱ་མཚོའི་གསུང་འབུམ། ཁྲི་ཆེན་བྱང་ཆུབ་ཆོས་འཕེལ་
གྱི་ གསུང་ འབུམ། འཕགས་ པ་ བཀྲ་ ཤིས་ བརྩེགས་ པ་ ཆེན་ མོ།
མདོ་སྡེ་བསྐལ་བཟང་། གཟུངས་མང་འདུས་བ། སྨན་བླའི་མདོ་
ཆོག ཆོས་སྤྱོད་བརྒྱད་ཅུ། དམིགས་བརྩེ་མ། ལམ་རིམ་དམར་
ཁྲིད། འཇམ་དཔལ་ཞལ་ལུང་། ཚ་གསུར། སངས་རྒྱས་བསྟན་
འབར་མ། བྱང་ཤམྦྷ་ལར་སྐྱེ་པའི་སྨོན་ལམ་། ལམ་རིམ་སྨོན་ལམ།
བདེ་གསང་འཇིགས་གསུམ་གྱི་སྨོན་ལམ། སྨོན་ལམ་སྡེ་ལྔ། སྒྲོལ་
དཀར་བསྟོད་པ། ལེགས་བྲིས་ མ། མདོ་ གདུགས་ སྒྲོལ་གསུམ།
དཔལ་ལྡན་ཡེ་ཤེས་ཡོན་ཏན་བཟང་བོའི་བསྟོད་པ། འདུལ་བ་རྒྱ་
མཚོའི་སྙིང་བོ། ལམ་རིམ་བསྡུས་དོན། ལམ་གཙོ་རྣམ་གསུམ།
- 57 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
མཁའ་མཉམ་མ། དཔལ་ལྡན་ཡོན་ཚོགས་མ། རྗེའི་གསང་བའི་
རྣམ་ཐར། རྣམ་དག་གངས་རི་མ། དཔལ་ལྡན་ ས་ གསུམ་ མ།
རྟོགས་ བརྗོད་ མདུན་ ལེགས་ མ། ཤེས་ བྱའི་ མཁའ་དབྱིངས་ མ།
འཇམ་དཔལ་མཚན་བརྗོད། སྐབས་གསུམ་པ། རྟེན་འབྲེལ་་་
བསྟོད་པ། བླ་མ་མཆོད་པ། དགའ་ལྡན་ལྷ་བརྒྱ་མ། ལྟུང་བཤགས།
སྐྱབས་འགྲོ་། ཞང་སྟོན་བསྟན་པ་རྒྱ་མཚོ་སྟེ་ཨ་ཁུ་ཐབས་མཁས་
ཚང་གི་གསུངས་འབུམ་སོགས་ཀྱི་ལུང་ཐོབ་བོ། །
གསུམ་པ་རྗེས་གནང་གི་རིམ་པ་ནི།
འཇམ་དབྱངས་རིགས་ལྔ། ཛམ་ལྷ་རིགས་ལྔ། རྟ་མགྲིན་
ཡང་ གསང་། རྟ་ མགྲིན་ གསང་སྒྲུཔ། སེང་ གདོང༌ མ་ དམར་ མོ།
སེང་གདོང་གཙོ་འཁོར་གསུམ་པ། ཕྱག་རྡོར་འཁོར་ཆེན། ཕྱག་
རྡོར་གཏུམ་པོ། ཁྱུང་གི་ཡང་གསང་ཁྲོས་པ་ལྷ་དགུ། དྲག་པོ་སུམ་
སྦྲེལ། རིགས་གསུམ་སྤྱི་སྒྲུབ། མགོན་པོ་ཕྱག་དྲུག་པ། ཆོས་
རྒྱལ་ ཕྱི་ ནང་ གསང་ གསུམ། ལྷ་ མོ། རྣམ་ སྲས། བག་ རྩེ།
དམ་ཅན་རྡོ་རྗེ་ལེགས་པ། དམ་ཅན་མགར་བ་ནག་པོ། གནོད་
སྦྱིན་ ཙེའུ་དམར་ བོ། གནས་ཆུང༌ རྒྱལ་ བོ་ སྐུ་ལྔའི་ སྲོག་ གཏད།
མར་ཙེ། ས་བདག་སྙིང་གཏེར། ཁྲོ་བོ་བཅུ། ཕུར་པའི་དབང་
དང་རྗེས་གནང་། སེང་གེ་སྒྲ། ཁྲོ་བོ་རྨེ་བ་བརྩེགས་པ་སོགས་ཀྱི་
- 58-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ། །
རྗེས་གནང་ཐོབ་པས་རབ་འབྱམས་ཆོས་ཕུང་བྱེ་བའི་གཏེར་དུ་གྱུར།
དེ་ནས་ཕྱིར་རི་བོང་དགོན་དུ་ཕེབས་ཏེ་གཞུང་ལུགས་མང་བོ་འཛིན་
སྐྱོར་སྤེལ་གསུམ་ལ་གཅིག་ཏུ་གཞོལ། ཁྱད་པར་དུ་སྐྱབས་འགྲོ་་་
འབུམ་ཐེར་གྱི་མཚམས། མདོ་འབུམ་ཐེར། ག་ཏེ་འབུམ་ཐེར།
ཡ་མ་ར་ཛ་བྱེ་བ། དམིགས་བརྩེ་མ་བྱེ་བ། ཡིག་བརྒྱ་འབུམ་ཐེར།
འཇིགས་བྱེད་ལྷ་བཅུ་གསུམ་མ། དཔའ་བོ་གཅིག་པ། ཆོས་རྒྱལ།
ཀུན་རིག སྒྲོལ་དཀར། ཐུགས་རྗེ་ཆེན་པོ། ་ གདུགས་དཀར།
འཇམ་དབྱངས་དཀར་པོ། ཚེ་ལྷ་རྣམ་གསུམ། རྣམ་སྣང་མངོན་བྱང་།
འཕོ་སྦྱང་བཅས་ཀྱི་སྐུ་མཚམས་ལ་བཞུགས་ཤིང་བསྒྲུབ་པ་ཉམས་་་
བཞེས་ཀྱིས་དུས་འདའ་བར་མཛད་པས་གསང་སྔགས་རྣལ་འབྱོར་
ཟབ་མོར་མངའ་བརྙེས་པར་གྱུར། དུས་ཀྱི་འཕོ་འགྱུར་དང་བསྟུན་
ནས་སངས་རྒྱས་ཀྱི་བསྟན་པ་རིན་པོ་ཆེར་ཡང་གོད་ཆག་བཟློག་ཏུ་
མེད་པ་ཞིག་འབྱུང་བ་སྔོན་ནས་མཁྱེན་ཏེ་དགུང་ལོ་བཅུ་དགུ་བཞེས་
པ་རབ་བྱུང་བཅུ་དྲུག་པའི་ཆུ་སྦྲུལ ( ༡༩༥༣）ལོར་རྒྱུ་ནོར་གང་་་་
ལའང་སྙིང་བོ་མེད་ཅིང་མི་རྟག་པ་འགའ་ཞིག་ཏུ་གཟིགས་པ་དང་།
ཤིན་ཏུ་རྙེད་དཀའ་ཞིང་རྙེད་ན་དོན་ཆེ་བའི་དལ་བརྒྱད་འབྱོར་བཅུ་
ཚང་བའི་དལ་བའི་རྟེན་ཁྱད་པར་ཅན་ཡིད་བཞིན་གྱི་ནོར་བུ་དང་ཆ་
མཚུངས་པ་ཞིག་རྙེད་པའི་སྐབས་འདིར་སྡིག་པ་དང་མ་འདྲེས་པའི་
་ - 59 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱུ་མཚོ།
ཆོས་རྣམ་དག་ཅིག་བྱེད་པར་དགོངས་ནས། ཟླ་གསུམ་ཙམ་གྱི་རིང་
ལ་རང་གི་རྒྱུ་ནོར་ཡོད་དོ་ཅོག་སྦྱིན་གཏོང་བླ་ན་མེད་པ་གནང་། 《སྤྱོད་
འཇུག 》ལས།
“ཕྱུགས་ཀྱིས་བསྒྲུབས་ནའང་མི་དཀོན་པའི། ། མནོག་་་་
ཆུང་གང་ཡིན་དེ་དོན་དུ། ། དལ་འབྱོར་ཕུན་ཚོགས་རྙེད་དཀའ་
འདི། ། ལས་ཀྱིས་མནར་བ་རྣམས་ཀྱིས་བཅོམ། །” ཞེས་
གསུངས་བ་ལྟར། རང་ཁོ་ནའི་ཆེད་དུ་སྟོད་དབུས་གཙང་ནས་སྨད་
རྒྱ་ནག་བར་དུ་ཁྱི་བཞིན་ཉུལ་ཏེ་དད་གཤིན་གྱི་ རྒྱུ་རྫས་གང་ཐོབ་
མཛོད་དུ་བཅུག་ནས་ཡར་དཀོན་མཆོག་ལ་མཆོད་པ་དང༌། མར་
སྤྲང་བོ་ལ་སྦྱིན་ གཏོང་ཕྲ་མོ་ཙམ་ཡང་མི་ནུས་པར་སྒྲིབ་གཉིས་ཡི་་
དྭགས་ཀྱི་རྟུལ་ཞུགས་ལ་གནས་པའི་རང་བདེ་འབའ་ཞིག་གི་ཁ་ཟས་
ཙམ་ལ་བརྩོན་པ་ནི་དུད་འགྲོ་ཕྱུགས་ཀྱིས་བསྒྲུབས་ནའང་དཀའ་བ་མ་
ཡིན་པས་ན་ལོངས་སྤྱོད་གང་ལའང་འཇུངས་པ་མེད་པར་རྣམ་གསུམ་
སྦྱིན་པའི་ལས་ལ་སྤྲོ་བའི་ཚུལ་འདི་ནི་བྱང་ཆུཔ་སེམས་དཔའི་སྤྱོད་པ་
ངོ་མཚར་བའོ། ། དེ་ནས་ཐུན་མོང་སྣང་ཚོད་དུ་བྱ་བྲལ་སྤྲང་བོའི་
ཚུལ་མཛད་ནས་རི་ཁྲོད་དབེན་པ་དང་ཆུ་མིག་བརྒྱ་རྩ་བཅས་འགྲིམ་
སྟེ། ལས་ངན་འཁྲུལ་སྣང་གི་རྒྱུ་ལས་བྱུང་བའི་གནོད་བྱ་གནོད་བྱེད།
ཉེ་རིང་ཆགས་སྡང་སོགས་མ་རེག་དུག་ལྔ་ལས་བྱུང་བའི་བྱ་བ་མཐའ་
-60-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
དག་ལ་སྙིང་རྗེ་དང་བྱང་ཆུབ་ཀྱི་སེམས་སྒོམ་སྟེ། 《སྤྱོད་འཇུག》
ལས། “ལུས་དང་དེ་བཞིན་ལོངས་སྤྱོད་དང༌། ། དུས་གསུམ་
དགེ་བ་ཐམས་ཅད་ཀྱང་། ། སེམས་ཅན་ཀུན་གྱི་དོན་སྒྲུབ་ཕྱིར། །
ཕངས་ བ་ མེད་ པར་ བཏང་ པར་ བྱ། །” གསུངས་ པ་ ལྟར། །
བདག་གཅེས་འཛིན་རྩ་བ་ནས་བཅད་དེ་ལུས་སྲོག་ཕངས་བ་མེད་པར་
ལྷ་འདྲེའི་གཟན་དུ་སྟེར་བའི་སྒྲུབ་པ་ཉམས་ལེན་ཟབ་མོ་ལ་རྟག་ཏུ་
གཞོལ་བས་ཉམས་རྟོག་མཐོན་པོའི་ཡོན་ཏན་རྒྱུད་ལ་འཁྲུངས་པས་
མངོན་ཤེས་དང་རྫུ་འཕྲུལ་ལ་ཐོགས་པ་མེད་པར་བསྟན་པ་དང་འགྲོ་
བའི་དོན་རྒྱུ་ཆེན་པོ་མཛད་དེ་མཛོད་དགེ་སྤྲུལ་རྒོད་ཅེས་མདོ་སྨད་
ཀུན་ཏུ་མཚན་སྙན་གྱིས་ཁྱབ་པར་བྱས། ༡༩༥༨ལོའི་དུས་འགྱུར་
སྐབས་སུ་བླ་སློབ་ཀྱི་ཆོས་འབྲེལ་ལ་སེར་གས་འབྱུང་བར་དགོངས་ནས་
རང་ཡུལ་དུ་མ་བཞུགས་པར་ལྷ་མོ་ཞང་དུ་གཏན་སྡོད་གནང་སྟེ་ཕལ་
བའི་ཁྱིམ་པ་ལྟར་རྒྱལ་ཁབ་གྱི་ལས་ཀ་གང་ཡོད་ལ་ཕེབས། དུས་
འགྱུར་གྱི་སྐབས་སོགས་སུ་ཐུན་མོང་སྣང་གྲུབ་ཀྱི་རྫུ་འཕྲུལ་དང་ལུང་
བསྟན་སོགས་མཐའ་ཡས་པ་འདུག་ཀྱང་འདིར་རེ་རེ་བཞིན་ཡི་གེའི་
ངལ་བ་མ་བྱས་ལ་འགའ་ཞིག་འོག་ནས་དཀྱུས་གཅིག་ཏུ་འགོད་པར་
བྱའོ། །
རབ་བྱུང་བཅུ་དྲུག་པའི་ལྕགས་ཕོ་སྤྲེལ་ (༡༩༨༠)ལོ་ནས་་
-61-
-
，



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
རིག་གནས་གསར་རྗེའི་གཡོ་འགུལ་དྲག་པོའི་འཆིང་རྒྱ་ཏང་གི་སྐབས་
བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་
སྲིད་དུས་ཀྱིས་ཕམ་པར་གཏོར་ཏེ་རྒྱལ་བསྟན་ཡང་དར་གྱི་རྫོགས་ལྡན་
གསར་བའི་ཉི་མ་ཤར་བ་ན་རྗེ་འདི་ཉིད་ཀྱང་ཕྱིར་རང་དགོན་དུ་་
ཕེབས་ཏེ་འདུ་ཁང་བསྐྱར་བཞེངས་དང༌། དགོན་པའི་འགྲིག་་་་་
ཁྲིམས། སྐུ་གསུང་ཐུགས་རྟེན་གསར་བཞེངས་སོགས་ལ་དོ་དམ་
དང་ཐུགས་ཁུར་ཟབ་མོ་བཞེས། རང་དགོན་གྱི་འཆད་སྤེལ་དང་
ཕན་བདེ་ཁོ་ན་ལ་དགོངས་ནས་སོ་སོའི་འདོད་མོས་ལྟར་ཆོས་གསུངས།
རུ་སྡེའི་ནང་གི་འཚོ་བའི་དཀའ་ངལ་ཅན་རྣམས་ལ་སྔ་ཕྱིར་ནས་སྤྱི་
རྒྱུ ༡ ༩ ༢༥༠དང་འབྲས་རྒྱ་མ ༡༣༥༠ཕྱེ་རྒྱ་མ༣ ༥༠༦ གཡག་དྲུག་
བོང་བུ་གཅིག ལུག་གཉིས། རི་བོང་དགོན་ལ་སྤྱི་འཇོག་་་་་་
སྒོར༦༠༨༩༨ རྒྱལ་ཡོངས་སྒྱུ་རྩལ་ལྷན་ཚོགས་ལ་སྒོར༣༠༠༠རྫོང་་
ནང་བསྟན་མཐུན་ཚོགས་ལ་སྒོར༦༠༠༠ གླིང་བ་ཞང་ལྟེ་པའི་སློབ་གྲྭ་
དང་ཞང་འཕྲོད་བསྟེན་སྨན་ཁང་གཉིས་ལ་སྒོར ༢༠༠༠ཁྱོན་་་་་
རིགས་སློབ་གསོ་དང་འཚོ་བའི་དཀའ་ངལ་ཅན་ས་གནས་རང་སྐྱོང་
སོགས་ཀྱི་ཐད་ལ་སྒོར༣༩༩༣༩སྦྱིན་གཏོང་གནང་ཞིང་ཁོང་ཉིད་་
དུས་རྒྱུན་གྲྭ་རྐྱང་དཀྱུས་མའི་ཚུལ་དུ་བཞུགས། ཁོང་གི་གཞན་ཕན་
ལྷག་བསམ་ལ་གོང་རིམ་ནས་ཀྱང་གཟེངས་བསྟོད་དང་བསྔགས་་་་་
1
，
---
=62-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
-
བརྗོད་ཡང་ཡང་ཐོབ་སྟེ་རྒྱལ་གཅེས་ཆོས་གཅེས་ཀྱི་མཚན་སྙན་དང་།
ཞང་ལྟེ་བའི་སློབ་གྲྭའི་མཚན་འཛིན་སློབ་དཔོན་དང་ཞང་འཕྲོད་་་
བསྟེན་སྨན་ཁང་གི་མཚན་འཛིན་ཡོན་ཀྲང༌། རྫོང་ཆོས་ལུགས་་་་
མཐུན་ཚོགས་ཀྱི་གཙོ་འགན་པ། ཁུལ་ཆོས་ལུགས་མཐུན་ཚོགས་ཀྱི་
ཚོགས་མི། རི་བོང་དགོན་དོ་དམ་ཨུ་ཡོན་ལྷན་ཁང་གི་ཀྲོས་རིན་
བཅས་ཀྱི་ལས་འགན་ཀྱང་རིམ་པར་བཞེས་ཏེ་མཐུས་ཤོར་མེད་མར་
ཕྱག་ལས་གནང་། རྗེ་འདི་ཉིད་ནི་རྟོག་བ་ཀློང་དུ་བརྡོལ་ཞིང་ཅི་
མཛད་སྤྲུལ་བའི་ཟློས་གར་ཀྱི་རོལ་རྩེད་བསྒྱུར་བ་ཞིག་ལགས་པས་ཚུར་
མཐོང་ཕལ་བའི་མཐུན་སྣང་དུ་གྲུབ་པའི་མཛད་པ་ངོ་མཚར་ཞིང་དད་
བ་བསྐྱེད་པ་བརྗོད་ཀྱིས་མི་ལངས་པ་འགྲོ་བ་ཀུན་གྱི་ཁ་ན་འཇགས་
མེད་བཟླས་བརྗོད་ཀྱི་ཚུལ་དུ་གནས་པ་ལས་འདིར་ཡིད་ཆེས་ཀྱི་དད་
པ་འདྲེན་པའི་ལྕགས་ཀྱུ་རུ་ཆ་ ཙམ་ ཡི་ གེའི་ ལམ་ ནས་ སྟོན་ པ་ལ།
བཅོས་བསྒྱུར་ཅུང་མ་བྱས་པའི་སྔོན་དུ་རི་བོང་དགོན་གྱི་རྟེན་གཙོར་
གྲགས་པའི་རྒྱལ་བའི་ཡུམ་ཆེན་མོའི་དཔེ་ཆ་བྱིན་ཅན་ཞིག་ཡོད་པ་རྗེ་
འདི་ལ་ཕུལ། ཁོང་གིས་རིན་གོང་མཐོ་དམའ་ལ་ལྟོས་པ་མེད་པར་
པོད་རེ་རེ་བྱས་ནས་ཕྱོགས་ལ་ལུང་གི་ཉོ་མཁན་སུ་ཡོད་ལ་བཙོངས་
བས་སྐྱ་སེར་ཕལ་མོ་ཆེས་ལོག་ལྟ་དང་དམོད་ཚིག་བར་མེད་དུ་་་་་
བསྒྲགས། རྗེས་སུ་བསྟན་པ་ཡང་དར་གྱི་རྫོགས་ལྡན་ཤར་བ་ན་སྔར་
-63-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
T.
བཙོངས་པའི་དཔེ་ཆ་རྣམས་ཕྱོགས་སོ་སོ་ནས་ཕྱིར་ཕུལ་བས་གྲངས་
བསྒྲིགས་ཚེ་པོད་གཅིག་ཀྱང་ཆད་པ་མེད་པས་སྐྱ་སེར་ཀུན་གྱིས་སྔར་
བསགས་ལས་ལ་ནོངས་འགྱོད་དང་ངོ་མཚར་གྱི་མཛད་པར་ཧ་ལས་
པར་གྱུར། ལྕགས་ཕོ་སྤྲེལ་(༡༩༨༠)ལོར་ཏང་གི་མི་རིགས་སྲིད་
ཇུས་ངོས་འབེབ་དང་རིག་གནས་གསར་རྗེའི་གཡོ་འགུལ་དྲག་པོའི་
འཆིང་རྒྱ་ལས་གྲོལ་ནས་བོད་བརྒྱུད་ནང་བསྟན་སླར་གསོ་བྱེད་པའི་
རྫོགས་ལྡན་གྱི་ཉི་མ་ཤར་ཏེ་གཙུག་ལག་ཁང་དང་སྐུ་གསུང་ཐུགས་
རྟེན་མང་བོ་གསར་བཞེངས་བྱེད་སྐབས་སུ་སངས་རྒྱས་ཀྱི་བསྟན་པ་
སྤྱིའི་དགྲ་བོ་བསྟན་འཛིན་གྱི་སྐྱེས་བུ་དམ་པ་རྣམས་ཀྱི་སྐུ་ལ་འཚེ་བ།
སྤྱི་ཚོགས་མཐུན་སྒྲིལ་དང་རྣམ་དཀར་གྱི་བྱ་བ་ལ་ཕྲ་མ་རྫུན་ཚིག་གི་
དབྱེན་འབྱེད་པ། ཆོས་སྲུང་གི་མཐུ་ལ་མི་སྐྲག་པ། དཀོན་མཆོག་
ལ་སྐྱབས་མེད་པ། བླ་མ་ལ་ཡོན་ཏན་མེད་པར་སྨྲ་བ་སྒྲལ་བའི་ཞིང་
བཅུ་ཚང་བའི་བསྟན་དགྲ་དམ་ཉམས་ཞིག་གིས་ཁོང་རིན་པོ་ཆེའི་སྐུ་
ལ་ངན་སེམས་དང་བྱང་ཆུབ་ཆོས་འཕེལ་གླིང་གི་བཤད་སྒྲུབ་འཆད་
སྤེལ་གྱི་རླབས་ཆེན་འཁོར་ལོ་གསུམ་གྱི་མཛད་བཟང་ལ་གནོད་སེམས་
ཀྱིས་གོ་སྐབས་དང་སྟབས་ལ་ལྟས་ནས་ཕྱི་རོལ་མི་སྟེགས་པའི་ལོག་
ཆོས་ལ་བསྟེན་ནས་མནན་གཏད་དམོད་ངན་གྱི་ཆོ་ག་སྒྲུབ་ཏེ་མནན་
པ་བཞག ཁོང་གིས་ཟག་མེད་ཡེ་ཤེས་ཀྱི་སྤྱན་གྱིས་གཟིགས་ཏེ་རང་
64 ----



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
ཅག་དགོན་པ་འདིའི་རྟེན་ཁྲོད་དུ་ལྷ་སྐུ་ཞིག་གི་གཟུངས་གཞུག་ནང་
ལ་མནན་པ་བཞག་ཡོད་འདི་མྱུར་དུ་མ་བླངས་ན་གྲིབ་སྐྱོན་གྱི་ཉེན་ཁ་
ཆེ་ཚུལ་སོགས་དབུ་མཛད་དཀོན་མཆོག་རྒྱ་མཚོ་དང་དགོན་པའི་དོ་
དམ་ཨུ་ཡོན་ སོགས་ལས་སྣེ་ལ་གསུངས་པར་ཚང་མས་ བཀའ་གྲོས་
མཛད་ནས་ཁོང་གིས་བླངས་ན་གྲིབ་སྐྱོན་གྱི་ཉེན་ཚབས་ཆེ་བས་མི་
འཐད། ་ ་ ་
གསང་བ་སྔགས་ཀྱི་རྣལ་འབྱོར་བ། མཐུ་ལྡན་ནུས་སྟོབས་
ཅན་ཞིག་གདན་དྲངས་ནས་བླངས་ན་འགྲིག་པའི་གྲོས་མཐུན་བྱུང་།
བླ་མ་བསྟན་པ་རྒྱ་མཚོ་དང་དགེ་སློང་གྲགས་པ་རྒྱ་མཚོ་སྤུན་གཉིས་
ཀྱིས་བྱ་བ་འདི་ཁུར་ལེན་དོན་འཁྱོལ་བ་བྱས་ནས་དྲག་པོ་གནམ་་་་་
ལྕགས་ཀྱི་མེ་ཆར་འབེབས་པའི་མཐུ་ལྡན་རྡོ་རྗེ་འཛིན་པ་གྲུབ་པའི་གོ་
འཕང་མཐོན་པོར་བརྙེས་པའི་འདམ་མདའི་གྲུཔ་ཆེན་པ་རྗེ་བློ་གསལ་
ཚང་གདན་དྲངས། རྗེ་ཉིད་དང་དགོན་པའི་དོ་དམ་ལས་སྣེ་བཅས་
བླ་སློབ་དྲུག་དང་བཅས་མཚན་མོའི་གོ་སྐབས་ལ་བརྟེན་ནས་བླངས་པ་
ན་བདག་ཅག་གི་སྟོན་པ་སངས་རྒྱས་ཐུགས་རྗེ་ཅན་གྱི་སྣང་བརྙན་
སྨན་འཇིམ་གྱིས་བཟོས་སྐུ་ཞིག་ཡོད་པ་དེའི་གཟུངས་གཞུག་ནང་དུ་མི་
གཙང་བ་སྟེ་ཕག་ཟེ་ལྟ་བུའི་སྤུ་རིགས་དང་ཀླད་ཞོ་ལྟ་བུ་སྣུམ་གྱི་རིགས།
ཁྲག་དང་བཅས་པ་རྩྭའི་རིགས། འདྲ་གཟུགས་མང་བོ་ལ་ལྕགས་
- 65 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
སྒྲོག་རྒྱབ་ཡོད་པ་དང༌། ཐག་པ་ཁྲི་གང་ཙམ་བཞག་ཡོད་པ་བཅས་
ཡེ་ཤེས་མཁའ་འགྲོ་སེང་གདོང་མའི་སྒོམ་བཟླས་ལ་བརྟེན་ནས་ཚང་
མའི་མངོན་སུམ་དུ་བླངས། མི་གཙང་ཐམས་ཅད་གད་སྙིགས་དང་
ལྷན་དུ་མེ་ལ་བསྲེགས། བརྣབ་སེམས་ཅན་དེས་བསམ་ངན་སྦྱོར་
རྩུབ་གྱི་བརླག་སེམས་ངན་པས་གནོད་མ་ཚུགས་པར་གཏིང་འདོན་
བྱས་ནས་སྟོན་པ་ལ་སླར་ཡང་ཚད་དང་ལྡན་པའི་གཟུངས་གཞུག་ཕུལ་
ཏེ་རབ་ཏུ་གནས་པར་མཛད། །
ཤིང་མོ་གླིང་གི་(༡༩༢༥)ལོར་གླིང་བ་བར་མའི་ཡོན་བདག་
ཁ་ཤས་ཀྱི་རེ་འདོད་ལྟར་ཁྱིམ་ཕེབས་གནང་སྐབས་སུ་གཡོ་སྒྱུ་ཅན་གྱི་
རྐུན་པོ་ཞིག་གིས་སྟབས་ལ་ལྟས་ནས་ཁོང་ལ་དངུལ་ཕོར་ཞིག་ཡོད་པ་
བརྐུས། ཕྱིར་གཟིམ་ཆུང་དུ་སླེབས་ཚེ་དངུལ་ཕོར་མེད་པས་ཞབས་
ཕྱི་ བ་ མངགས་ ནས་ ཅད་ གཅོད་ དུ་ སོང་ ཀྱང་ ལག་ སོན་ མ་ བྱུང་།
ནུབ་མོ་སྐུ་མདུན་པ་ལ་ཀུ་རེའི་ཚུལ་གྱིས། སྤྱིར་ན་དངུལ་ཕོར་དེ་
རིན་ཐང་ཆེ་བའི་དངོས་བོ་ཞིག་མིན་ཀྱང་གཤིན་པོ་དད་པ་ཅན་ཞིག་
གི་འབུལ་པ་ཡིན་པས་གང་ན་ཡོད་ན་མི་བསྒྱུར་གསུངས། ༼གཟིམ་
ཁར་ཕྱག་ཕྲེང་མདུན་ཅོག་སྟེང་དུ་གོར་གོར་བྱས་ནས་བཞག ཕྱི་
ཉིན་སྐུ་མདུན་པ་ཡར་ལངས་སྐབས་དངུལ་ཕོར་ཕྱག་ཕྲེང་དཀྱིལ་དུ་
དངོས་སུ་བབས་འདུག།
-66-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
ཡང་སྟོད་མའི་མཁར་ཤུལ་ཚང་གི་བུ་མོ་ཞིག་ཐོགས་མདས་་་་
བསད་པར་ཁོང་གཤིན་སྔས་སུ་གདན་དྲངས། ཚོགས་པ་མང་པོ་ལ་
གོ་སླ་བའི་འབེལ་གཏམ་དང་བསླབ་བྱ་སྣ་ཚོགས་གསུངས་ནས་བར་དོ་
ངོ་སྤྲོད་གནང་ཞིང་དད་ལྡན་མང་ཚོགས་ཀྱི་རྒྱུད་ལ་ཐར་བའི་ས་བོན་
བསྐྲུན། བར་དོ་ངོ་སྤྲོད་ཚར་རྗེས་གཤིན་པོ་འདིའི་ལུས་ཕུང་ན་
དངོས་པོ་ཞིག་ཡོད་པ་འདྲ་བས་འཕོ་ལུང་འཐོབ་དཀའ་གསུངས་ནས་
ལྟས་པར་རྣ་ལོང་ཆ་གཅིག་ཡོད་པ་ཚང་མས་མཐོང་བ་དང་དེ་ནས་
ཁོང་ལ་ཞུས་པས་སྤྱན་ནམ་མཁར་གཟིགས་ཤིང་དམིགས་པ་ཆེན་པོའི་
ངང་ལ་མཉམ་པར་བཞག་ནས་ཕཊ་སྒྲ་གསུམ་གསུངས་པ་ན་རྣམ་ཤེས་
དག་པ་ཆོས་དབྱིངས་སུ་དྲངས་སོང་སྙམ་པའི་ཉམས་སྣང་ཞིག་ཚང་མ་
ལ་ཤར། སྔར་ཁོང་ལ་སྐུར་འདེབས་ཁོ་ན་བྱེད་པའི་ལོག་ལྟ་ཅན་རེ་
གཉིས་ལ་ཉིན་དེར་དད་པ་བརྟན་པོ་ཐོབ་ནས་ཅི་གསུངས་བཀའ་
བཞིན་སྒྲུབ་པའི་དམ་བཅས་པ་དང་ཚེ་རབས་ཕྲེང་པའི་བར་དུ་རྗེས་
སུ་འཛིན་པའི་སྐྱབས་འཇུག་ཞུས།
མེ་ཕོ་སྟག་གི (༡༩༨༦)ལོར་མཐའ་བའི་ཁྱིམ་ཚང་ཞིག་གིས་
རྒྱ་མག་པ་ཞིག་གཞག་པ་ལོ་གཉིས་ཙམ་ནས་རང་ཡུལ་དུ་སོང་ཡུན་
རིང་འགོར་རྗེས་འཕྲིན་པ་ཞིག་འབྱོར་བ་ནི་ཁོ་རང་གི་ཁྱིམ་ཚང་དང་
ཕ་མ་ཉེ་འབྲེལ་དག་གིས་བྲིས་པའི་འཕྲིན་ཡིན། འཕྲིན་ཡིག་ལས་
-67-



，
སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
སྟབས་མ་ལེགས་པར་གློ་བུར་དུ་བཅོས་ཐབས་བྲལ་བའི་ནད་ཞིག་བྱུང་
སྟེ་ཁྱེད་ཚོའི་ མག་པ་ཚེ་ལས་འདས་ སོང་ཚུལ་གསལ་བོ་བྲིས་ ཡོད།
གནས་ཚུལ་དེ་གོ་རྗེས་རྗེ་འདི་ཉིད་གདན་འདྲེན་ཞུས་ནས་འཕོ་བ་
གསུང་དུ་བཅུག ཁོང་གིས་སྔོན་འགྲོ་བླ་མ་རྒྱང་འབོད་ནས་བཟུང་
སྟེ་བླ་མའི་རྣལ་འབྱོར་གྱི་བསྡུ་རིམ་དང་བཅས་རྒྱས་པར་གསུངས་ཤིང་
དམིགས་པ་ཆེན་པོའི་ངང་ཚེ་འདས་ཀྱི་རྣམ་ཤེས་བདེ་ཆེན་དག་པའི་
ཞིང་དུ་འདྲེན་པའི་དེད་དཔོན་ཆེན་པོར་ཞུགས་པ་ན་མི་དེ་འཇིག་
རྟེན་ཕྱི་མ་ན་མེད་པར་མཁྱེན་ནས་འཕོ་བ་མ་གསུངས། མི་དེ་་་
འཇིག་རྟེན་ཕྱི་མ་ན་མེད་འདྲ་བ་སྣང་གང་ལྟར་བདག་གིས་ཕན་མི་
ཐོགས་པས་འབུལ་བ་མི་དགོས་གསུངས། ཟླ་བ་གཅིག་ལྷག་འགོར་
རྗེས་རྒྱ་མག་པ་ཕྱིར་ལ་ཐོན་པས་ཁོང་གི་ཆགས་ཐོགས་མེད་པའི་ཡེ་
ཤེས་ཀྱི་མཁྱེན་པ་ལ་ཀུན་ངོ་མཚར་བར་གྱུར།
རབ་བྱུང་བཅུ་བདུན་པ་མེ་ཕོ་སྤྲེལ་( ༡༩༩༢ ) ལོར་སྐུ་དངོས་
ཀྱིས་བྱང་ཆུབ་མ་ཆོད་རྟེན་ཞིག་བཞེངས་ནས་གཟུངས་འཇུག་མ་ཕུལ་
བར་ཚོགས་ཆེན་འདུ་ཁང་གི་ཐོག་སོ་གཉིས་པར་བཞུགས་སུ་གསོལ་
ནས་གཟུངས་གཞུག་འབུལ་བའི་དུས་ཞིག་ཡོད་གསུངས། ལོག་ལྟ་
ཅན་ཁ་ཤས་ཀྱིས་ལྐོག་ལབ་བྱས། ཤིང་ཕག་( ༡༩༩༥）ལོར་སྐུ་ལ་
བསྙུང་གཞི་དྲག་པོ་བཞེས། ཁྲི་ཆེན་ལྔ་བ་ཆེན་པོ་སོགས་སྐྱེས་བུ་
- 68 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
དམ་པ་མང་བོ་དང་ལྷག་བར་དུ་སྟག་ཚ་རྗེ་དྲུང་རིན་པོ་ཆེས་བསྟན་པ་
དང་འགྲོ་བའི་མགོན་དུ་ཅིས་ཀྱང་བཞུགས་དགོས་ཚུལ་སོགས་བརྟན་
བཞུགས་ནན་མོ་གསུངས་པ་དང་བསྙུང་གཞི་འདི་ཆ་རྐྱེན་འཛོམས་
པའི་ཚད་ལྡན་གྱི་སྨན་ཁང་ཞིག་ཏུ་གཤེགས་བཅོས་བྱེད་དགོས་པའི་
ལུང་བསྟན་གནང་། དགོན་གྲོང་ཚང་མས་ཞབས་བརྟན་དང་རིམ་
གྲོ་མང་བོ་བྱས་ནས་རྔ་བ་ཁུལ་དམག་ཡན་ལག་སྨན་ཁང་དུ་ཕེབས་ཏེ་
བརྟགས་པས་མཁྲིས་པའི་རྡོ་སྐྲན་ཡིན་པ་གསལ་པོ་ཤེས། གོང་རིམ་
ནས་ཀྱང་རྒྱབ་སྐྱོར་ཚད་མེད་གནང་བ་དང་སྨན་རམས་པ་མང་བོས་
བཀའ་གྲོས་མཛད་དེ་གཤེགས་བཅོས་བྱས་ནས་མཁྲིས་པའི་རྡོ་སྐྲན་
བླངས། ཐ་མལ་བའི་སྣང་ངོ་ལ་རྡོ་སྐྲན་རྡོག་པོ་ལྔ་ཡོད། །
རྡོ་སྐྲན་དེ་དག་སྐུ་མདུན་པ་དང་ཉེ་གནས་སྐུ་གཡོག་དག་གིས་
ཉར་ཚགས་བྱས་ནས་ཕྱིར་ཁྱེར་ཡོང་། བསྙུང་གཞི་སངས་དྲག་ཏུ་
སོང་སྟེ་ཕྱིར་ཕེབས་སྐབས་སུ་རྫོང་ཆོས་དོན་ཅུའུ་དང་འབྲེལ་ཡོད་ལས་
ཁུངས། གླིང་བ་དགོན་གྲོང་ཚང་མས་ཆིབས་སུ་རྒྱ་ཆེན་པོ་བྱས་ཤིང་
དད་ལྡན་མང་ཚོགས་ལ་ཕྱག་དབང་གནང་། དགོན་པའི་ལས་སྣེ་
དང་རུ་ཆེན་ཁག་གི་འགོ་འདྲེན་རྣམས། ཁོང་གི་སྐུ་མདུན་དུ་ཡོང་
སྟེ་འཚམས་ཞུ་དང་བརྟན་བཞུགས་ཕུལ་བས། ཐུགས་དགྱེས་་་་་
ཉམས་ཆེན་པོས་ད་ཚེ་ཡི་འཕེན་པ་ཟད་ན་མ་གཏོགས་བར་ཆད་མེད།
ཁ
69-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
མཁྲིས་རྡོ་དེ་སྔར་བཞེངས་བའི་བྱང་ཆུབ་མཆོད་རྟེན་དུ་ཞོག་དང་སྐུ་
གེག་ཡོངས་སུ་རྫོགས་སོང་བ་ཡིན་གསུངས། སྔོན་ཀྱི་རྡོ་སྐྲན་རྡོག་ལྔ་
བོ་འཕེལ་ཏེ་མ་ཎི་རིལ་བུ་ཙམ་གྱི་རྡོག་བརྒྱ་དང་བརྒྱད་ཅུར་འཕེལ་
ཡོད་པ་དགོན་གྲོང་ཚང་མས་མངོན་སུམ་དུ་མཐོང་། དེ་ནི་ཁོང་
རིན་པོ་ཆེའི་སྐུ་ལས་བྱུང་བའི་རང་བསྲེལ་ལམ་དད་ལྡན་མང་ཚོགས་
ལ་བྱིན་རྟེན་དུ་གནང་བའི་རིན་ཐང་མེད་པའི་བསམ་འཕེལ་ནོར་བུ་
དབང་རྒྱལ་ལས་ལྷག་གོ། ད་རུང་རྫུ་འཕྲུལ་དང་མཁྱེན་པ་ལ་ཐོགས་
པ་མེད་པར་དམངས་ཁྲོད་དུ་རླུང་ལྟར་གྲགས་པ་མང་ཡང་ཡིག་ཚོགས་
ལ་འཇིགས་ནས་མ་བྲིས་སོ། ། དེ་ལྟར་རྗེ་འདི་ཉིད་ཀྱི་མཛད་
འཕྲིན་གདུགས་དཀར་གྱི་གྲིབ་བསིལ་སྣུམ་པོས་རིས་སུ་མ་མཆིས་པའི་
ཡངས་པའི་ལྗོངས་ཆེན་པོར་ཁྱབ་བཞིན་ད་ལྟ་བསྟན་པ་དང་འགྲོ་བའི་
དཔལ་དུ་ཞབས་པད་མི་འགྱུར་རྡོ་རྗེའི་ཁམས་སུ་བརྟན་ཏེ་བཞུགས་
བཞིན་ལགས་ལ། ཁོང་རིན་པོ་ཆེའི་ཞལ་ནས་“ད་ལྟ་བདག་ལོ་
གྲངས་རེ་བཞི་ཡིན་། འདས་པའི་ལོ་མང་བོའི་བརྒྱུད་རིམ་མདོར་
བསྡུས་ཤིག་དང་ད་ལྟའི་གནས་ཚུལ་སོགས་ཕལ་ཆེར་ལོ་རྒྱུས་ཀྱི་ཡི་
གེར་བཀོད་ཚར་འདུག་མཛོད་དགེ་བླ་མ་ཚུལ་ཁྲིམས་རིན་ཆེན་གྱིས་གྲྭ་
ས་ཆེན་མོ་ལ་ཐུགས་སྨོན་གཏད་ནས་མི་ལོ་མང་བོའི་རིང་ལ་བླ་སློབ་
ཞལ་འཛོམས་མ་བྱུང་བར་དཀའ་བ་མང་བོར་ཕྲད། དེར་བརྟེན་
-
- 70-



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
བདག་གི་སྐྱེ་འཕྲེང་བརྩི་ཚུལ་ལ་ཡང་རིགས་མི་འདྲ་བ་འགའ་རེ་བྱུང་།
གང་ལྟར་ད་ལོ་མང་བོར་ང་ཡང་འདུག་མིན་མི་ཤེས། དེང་གི་སྤྱི་ཚོགས་
དང་སྙིགས་མའི་མི་ལ་དད་པ་དང་སེམས་ལ་འགྱུར་ལྡོག་ཆེ་ཞིང་དྲག་
ཤེས་བརྟན་པོ་ཞིག་མེད་པས་ངས་དགོན་གྲོང་ཀུན་ལ་ཕྱི་མའི་སྤྲུལ་
སྐུའི་ཐད་དུ་བཀའ་ཡིག་དམ་འབྱར་མ་ཞིག་འཇོག་རྒྱུའི་གྲ་སྒྲིག་ཡོད།
ཁྱེད་ཅག་དགོན་གྲོང་ཚང་མས་སེམས་བདེ་མོ་བྱོས་དང་། ཕྱི་མའི་
སྤྲུལ་སྐུ་ནི་གངས་ཅན་བཅུ་ཕྲག་རིག་པར་མཁྱེན་དཔྱོད་ཡངས་ཤིང་
བསྟན་པ་དང་འགྲོ་བ་ལ་གཅིག་ཏུ་སྨན་པའི་མཆོག་སྤྲུལ་ཉི་གཞོན་
གསར་བ་ཞིག་འབྱོན་རྒྱུ་ཡིན་པར་ཐེ་ཚོམ་མེད་ ”ཅེས་བསླུ་མེད་ལུང་
བསྟན་གྱི་ནོར་བུ་གདན་རབས་ཀྱི་ས་བོན་རྩོམ་སྒྲིག་པ་རྣམས་་་་་
དངོས་སུ་བསྩལ་ཏོ། །
ཇི་སྲིད་འགྲོ་བའི་འཁོར་མཐའ་མ་སྟོང་བར། །
དེ་སྲིད་རྒྱལ་བ་རྒྱལ་སྲས་ཚོགས་རྣམས་ཀྱིས། །
སྣ་ཚོགས་སྤྲུལ་བའི་རོལ་གར་སྒྱུར་བའི་ཚུལ། །
ཁ་འབབ་ཆུ་བོ་རྣམས་བཞིའི་རྒྱུན་ལ་འགྲན། །
གང་ཞིག་རྒྱུ་ཚོགས་པ་ལས་འབྲས་སྨིན་པས། །
དགེ་ལེགས་འབུམ་གྱིས་མཚོན་མིན་མེ་ཏོག་ཅིག། །
རྔ་ལྗོངས་འཛིན་མའི་ཐིག་ལེར་འཁྲུངས་དང་ལྷན། །
-
71 -



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
དབང་གཞུའི་གུར་ཁྱིམ་འོད་ཀྱིས་ཟླུམ་པོར་བསྲུངས། །
ན་ཚོད་སྒོ་ངའི་སྦུབས་ལས་མ་གྲོལ་ཀྱང༌། །
གདུལ་བྱའི་ལྷག་མར་ལུས་པའི་སྐལ་ལྡན་འགྲོ། །
སྐྱོང་དུ་འགྲོ་ཞེས་བརྩེ་ཆེན་ཚད་མའི་ལུང༌། །
སྒྱུ་འཕྲུལ་ལྷ་མོའི་ཐོས་འཛིན་རྒྱན་དུ་བཏགས།
སྔོན་གྱི་ཐུགས་བསྐྱེད་ལྷ་ཆེན་གསེར་གྱི་གཞུ། །
འགྲོ་བའི་བསོད་ནམས་ཤུགས་ཀྱིས་འཐེན་དང་ལྷན། །
ཀུན་རྨོངས་གཞོམ་མཁས་ཁྱོད་སྐུ་རྡོ་རྗེའི་མདའ། །
བཀྲ་ཤིས་ཆོས་གླིང་ཁྲི་ལ་ཐོལ་གྱིས་ཟུག།
དུས་གསུམ་གསལ་གཟིགས་མཁས་གྲུབ་རབ་འབྱམས་ཀྱིས། །
བསླུ་མེད་བཀའ་ལུང་དགོངས་པ་གཅིག་མཐུན་ཏེ། །
མགོན་ཁྱོད་སྔོན་གྱི་ཁྲི་ལ་མངའ་གསོལ་བས། །
ལྗོངས་འདིར་རྫོགས་ལྡན་དུས་བཟང་སླར་ཡང་བསུས། །
རྒྱ་བོད་གཞུང་ལུགས་ཁང་བཟང་གཅིག་ཟླུམ་པ། །
བཤེས་གཉེན་ཉིན་བྱེད་དབང་བོའི་དཀྱིལ་འཁོར་ལས། །
ལེགས་བཤད་འོད་ཟེར་སྟོང་གི་བཅུད་འཐུངས་པས། །
བློ་གྲོས་པད་མོ་རྒྱས་པའི་རྩེ་དགའ་ངོམ། །
ཡང་ཡང་རྣམ་གསུམ་སྦྱིན་པར་གོམས་དྲགས་པས།
- 72 –



སྐུ་འཕྲེང་གསུམ་པ་བསྐལ་བཟང་དམ་ཆོས་རྒྱ་མཚོ།
མང་མང་མཛོད་དུ་སྤུངས་པའི་རྒྱུ་ནོམ་ཀུན། །
ལྷག་ལྷག་མེད་པར་སྤྱིན་གཏོང་མཛད་པའི་ཚུལ། །
ལྷོད་ལྷོད་མགྲིན་པའི་ལམ་ནས་བསྔགས་བྱའི་ཕུལ། །
གྱ་གྱུའི་འཁྲུལ་སྣང་འཁྲུགས་པ་ཡིད་ཀྱི་མཚོར། །
བཟུང་འཛིན་བྲལ་བའི་གདོན་གྱིས་བརླམས་པ་ཚོའི། །
གྱ་གྱུའི་ལོག་རྟོག་སྤྱན་མིག་གཡོ་ཙམ་གྱིས། ། ་
བཟུང་མེད་དབྱིངས་སུ་མཆོད་ལ་ཁྱོད་ཉིད་དཔའ། །
གཅིག་ཏུ་བདག་གཞན་མཉམ་བརྗེར་བརྩོན་བརྩོན་ནས། །
གཉིས་སྣང་སྤྲོས་པའི་ཀུན་རྟོག་དབྱིངས་སུ་ཐིམ། །
སྐུ་གསུམ་ལམ་དུ་འཁྱེར་ཤེས་གདམ་པ་རྙེད། །
བདུད་བཞིའི་ཁ་ལ་གཞོམ་མེད་རྡོ་རྗེ་བསྣུན། །
ཚེ་རབས་དུ་མར་སྡིག་ལ་ཆེར་རྔམ་མུ་སྟེགས་ལྟ་བར་ སྟེགས་
འཆའ་བའི། །
ཞིང་བཅུ་ཀུན་ཚང་དམ་ཉམས་དགྲ་བོས་མནན་གཏད་ལས་ལ་
ཆེར་འབད་ཀྱང་།
ཟས་གཙང་སྲས་པོའི་མདུན་ས་དམའ་བར་ དགའ་ རབས་་་་་
དཔུང་ཚོགས་ངལ་བ་བཞིན། །
གནོད་པས་མ་ཚུགས་ཕྱིར་མིག་མེད་པར་རྒྱ་མཚོའི་ཕ་མཐར་
-
73 -



གདན་རབས་རིམ་བྱོན་གྱིས་སྐྱོང་ཁུར་གནང་ཚུལ།
བྲོས་སོ་ལོ། །
ནམ་ཞིག་བསོད་ནམས་ཀ་བས་མ་ཐེགས་ཏེ། །
ཁོ་བོའི་སྒྱུ་ལུས་ཕུང་བོ་ཞིག་གྱུར་ཀྱང་། །
ཆོས་སྲིད་མཁྱེན་པ་རྒྱས་པའི་མཆོག་སྤྲུལ་ནི། །
རིང་མིན་འབྱོན་ཞེས་གསུངས་འདི་ཕྱི་རབས་གསོས། །
བཀྲ་ཤིས་ཆོས་གླིང་ཚང་ཚིང་ནགས་མའི་རྩེར། །
ལུགས་གཉིས་གཤོག་ཡངས་དཀར་པོའི་འཕུར་ལྡིང་གིས། །
དུས་གསུམ་དགེ་བའི་མགྲིན་གླུ་འཁྲོལ་བཞིན་དུ། །
མཛད་འཕྲིན་དགའ་སྟོན་ཉམས་པ་མེད་པར་སྨོན། །
སྐུ་བཞིའི་ཁྲི་ལ་དབང་འབྱོར་བས། །
དོན་དམ་འདས་འཁྲུངས་མ་མཆིས་ཀྱང་། །
ཚུར་མཐོང་འགྲོ་བའི་དཔུང་གཉེན་དུ། །
ཞབས་པད་མི་འགྱུར་བརྟན་གྱུར་ཅིག།
ཅེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་
གདན་རབས་བཤད་སྒྲུབ་བསྟན་པའི་མཛེས་རྒྱན་ལས་༧རྗེ་བཙུན་
སྐལ་བཟང་དམ་ཆོས་རྒྱ་མཚོའི་ཆེ་བརྗོད་པའི་སརྒ་སྟེ་གསུམ་པའོ། །
གཉིས་པ། གདན་རབས་རིམ་བྱོན་གྱིས་སྐྱོང་ཁུར་
གནང་ཚུལ།
-
74 -



་
གདན་རབས་རིམ་བྱོན་གྱིས་སྐྱོང་ཁུར་གནང་ཚུལ།
གདན་རབས་རིམ་བྱོན་གྱིས་སྐྱོང་ཁུར་གནང་ཚུལ་ལ་གཉིས།
བཀའ་ཆེན་གདན་རབས་རིམ་བྱོན་གྱིས་སྐྱོང་ཁུར་གནང་་་་་
ཚུལ། །
གདན་ས་རང་ནས་བྱོན་པའི་མཁས་གྲུབ་འགའི་མཛད་རྣམ་
མོ། །
དང་བོ། བཀའ་ཆེན་གདན་རབས་རིམ་བྱོན་གྱི་སྐྱོང་ཁུར་
གནང་ཚུལ་ནི། བཀའ་དྲིན་མཚུངས་ཟླ་བྲལ་བའི་མཛོད་དགེའི་བླ་
མ་ཚུལ་ཁྲིམས་རིན་ཆེན་གྱིས་རི་བོང་དགོན་བཀྲ་ཤིས་ཆོས་འཕེལ་གླིང་
གསར་འདེབས་མཛད་ནས་ཡུན་རིང་མ་འགོར་བར་གཙང་བཀྲ་ཤིས་
ལྷུན་པོར་ཆིབས་བསྒྱུར་གནང་སྟེ་པཎ་ཆེན་སྐུ་འཕྲེང་བདུན་པ༧རྗེ་
བཙུན་ བསྟན་ པའི་ ཉི་ མ་ དཔལ་ བཟང་ པོ་ མཆོག་ ལ་ མཇལ་ བས།
ཀུན་གཟིགས་མཆོག་ནས་ཀྱང་ཐུགས་དགྱེས་པའི་གསུང་གླེང་མང་དུ་
འཕྲོས། རྗེ་ཚུལ་ཁྲིམས་རིན་ཆེན་གྱིས། ངས་མདོ་སྨད་དུ་རྒྱུད་
སྟོད་གྲྭ་ཚང་ཞིག་གསར་འདེབས་བྱས་ཡོད་པས་དགོན་མགོ་བཀྲ་ཤིས་
ལྷུན་པོར་ཕུལ་བ་ལགས་ན། དགོན་འདི་ཆོས་སྲིད་གཉིས་ཀྱི་ཆ་ནས་
སྐྱོང་ཁུར་མཛད་པའི་མཁན་པོ་ཞིག་བཀས་གནང་བར་ཞུ་ཞུས་པར་
ཀུན་གཟིགས་མཆོག་ནས་ཐུགས་དགྱེས་པའི་གསུངས་གནང་སྟེ་དགེ་
བའི་བཤེས་གཉེན་ཆེན་མོ་བཀའ་ཆེན་བློ་བཟང་དབང་ཕྱུག
- 75-



གདན་རབས་རིམ་བྱོན་གྱིས་སྐྱོང་ཁུར་གནང་ཚུལ།
ཞེས་གཞུང་བཀའ་པོད་ལྔ། གསང་སྔགས་རྒྱུད་སྡེ་བཞིའི་ཆོ་
ག་ཕྱག་ལེན་དང་བཅས་པ་ལ་ནང་བྱན་ཆུད་པ་ཞིག་བཞུགས་པ་་་
དགོན་འདིའི་མཁན་པོར་བསྐོས།
གདན་རབས་དང་བོ། བཀའ་ཆེན་བློ་བཟང་་་་་་
དབང་ཕྱུག
དེ་ཡང་རྗེ་འདི་ཉིད་ནི་རབ་བྱུང་བཅུ་གསུམ་པའི་ཤིང་ཁྱི （
༡༧༥༩ ) ལོར་སྟོད་མངའ་རིས་ཡུལ་དུ་སྐུ་འཁྲུངས། ཆུང་ངུའི་
དུས་ནས་བྱིས་པ་ཕལ་བའི་སྤྱོད་ཚུལ་ལས་རིང་དུ་འདས་ཏེ་དབང་
བསྐུར་བ་དང་ཆོས་འཆད་བ་སོགས་ཀྱི་རྣམ་འགྱུར་མང་དུ་བསྟན།
དགུང་ལོ་བརྒྱད་ཀྱི་སྟེང་ཆོས་སྡེ་ཆེན་པོ་གཙང་བཀྲ་ཤིས་ ལྷུན་པོའི་
ཆོས་སྒོར་ཞུགས། དགེ་བའི་བཤེས་གཉེན་དུ་མ་བསམ་སྦྱོར་གཉིས་
ཀྱིས་ཚུལ་བཞིན་དུ་བསྟེན་ནས་གཞུང་པཀའ་པོད་ལྔ་སོགས་མདོ་
སྔགས་རིག་གནས་དང་བཅས་པ་ལ་གསན་སྦྱང་མཐར་ཕྱིན་པ་མཛད་
པས་མཁས་པའི་མཚན་སྙན་ཐོབ། ཁྱད་པར་དུ་དགེ་འདུན་འདུས་
པ་རྒྱ་མཚོའི་དབུས་སུ་གཞུང་བཀའ་པོད་ཆེན་མོ་ལྔ་གཞིར་བཞག་གི་
སྟེང༌། དབུ་ མ་ རྩ་ ཤེས། དབུ་ མ་ འཇུག་ པ། བཞི་ བརྒྱ་བ།
ཊིཀ་ཆེན་རིགས་པའི་རྒྱ་མཚོ། དབུ་མ་འཇུག་པའི་རྣམ་བཤད་་་་
དགོངས་པ་རབ་གསལ། དབུ་མའི་སྟོང་ཐུན་སོགས་གཞུང་ཆེན་
- 76 -



གདན་རབས་རིན་༌ ན་གྱིས་སྐྱོང་ཁུར་གནང་ཚུལ།
གྲངས་ལས་འདས་པར་དམ་བཅའ་ཆེན་མོ་ང ཞག་པས་མཁས་གྲུབ་བྱེ་
བས་བསྟོད་བསྔགས་མེ་ཏོག་འཐོར་བའི་ཡུལ་་དུ་ གྱུར་ ཅིང་ཀུན་་་་་
གཟིགས་པཎ་ཆེན་བསྟན་པའི་ཉི་མ་དཔལ་ བཟང་བོ་མཆོག་ནས་་་
བཀའ་ཆེན་གྱི་མཚན་བཏགས་གནང་། དེ་ནས་ཡུལ་འདིའི་གདུལ་
བྱ་རྣམས་རྗེས་སུ་འཛིན་པའི་དུས་ལ་བབས་པ་ན་ཀུན་གཟིགས་རིན་
པོ་ཆེ་མཆོག་ནས་བཀའ་ཤོག་དང་པདྨ་ར་གའི་བཀའ་ ཐམ་ སོགས་
བསྩལ་ཏེ་རི་བོང་དགོན་གྱི་མཁན་པོར་བསྐོས། རབ་བྱུང་བཅུ་
གསུམ་པའི་ལྕགས་ཁྱི་( ༡༧༩༠）ལོར་རྗེ་ཚུལ་ཁྲིམས་རིན་ཆེན་ཚང་
དང་ལྷན་ཅིག་མདོ་སྨད་ཀྱི་ཕྱོགས་སུ་ཆིབས་བསྒྱུར་གནང་། རྨ་ཀླུང་
དལ་འབབ་རིང་མོའི་འགྲམ་ངོགས་སུ་འབྱོར་ཚེ་ཡུལ་སྐྱོང་དགེ་བསྙེན་
ལ་སྒོ་དཀར་མོ་མངོན་སུམ་དུ་བྱོན་ཏེ་ཕེབས་བསུ་སོགས་བྱས་པས་
ཁོང་རྣམ་གཉིས་ཐུགས་རབ་ཏུ་དགྱེས། སྐབས་དེར་བཀའ་ཆེན་བློ་
བཟང་དབང་ཕྱུག་མཆོག་གིས་ལ་སྒོར་མཆོད་བསྟོད་འདི་མཛད། །
“ ཀྱི་པདྨ་འབྱུང་གནས་ལ་སོགས་སྔོན་དུས་ཀྱི། ། གྲུབ་པའི་
དབང་བོས་དམ་བཞག་ཀླུའི་དགེ་བསྙེན། ། གཉན་ཆེན་ལ་སྒོ་ཞེས་
གྲགས་འཁོར་ཚོགས་བཅས། ། མཆོད་དང་གཏོར་མ་གསོལ་ཕྱིར་
གནས་འདིར་གཤེགས། ། རྟ་མཆོག་རག་པ་ གློག་ཆེན་འཁྱུག་་་་་
འདྲའི་སྟེང་། ། ཟག་པའི་རྫུ་འཕྲུལ་གྱིས་འགྱིང་ཁ་དོག་དཀར། །
- 77-



གདན་རབས་རིམ་བྱོན་གྱིས་སྐྱོང་ཁུར་གནང་ཚུལ།
-
-
-
-
རེས་འགའ་དམར་ནག་ས་བདག་ཁྲོས་པའི་གཟུགས། ། རྟག་བར་
མདུང་དམར་གྱི་འཛིན་བརྟན་པར་བཞུགས། ། སྔགས་དྲུག་ཕྱག་
རྒྱ་ཏིང་འཛིན་བཅས་པ་ཡིས། ། བྱིན་རླབས་དཀར་དང་དམར་
བའི་གཏོར་མ་དང་། ། སྨན་རག་ཆང་ཕུད་གསེར་སྐྱེམས་བསང་
སྣའི་ སྤྲིན། ། འབུལ་ གྱི་ དགྱེས་ པ་ ཆེན་ པོས་ རོལ་ ཏུ་ གསོལ། །
དེ་ལྟར་གསོལ་ནས་སངས་རྒྱས་བསྟན་པ་དང་། ། ལྷག་པར་རྒྱལ་
བ་གཉིས་པ་ཙོང་ཁ་བའི། ། བསྟན་པ་བསྟན་འཛིན་བཅས་པའི་
ཞབས་བརྟན་ཅིང་། ། སྦྱིན་བདག་འཁོར་བཅས་དར་བའི་འཕྲིན་
ལས་མཛོད། ། ཁྱད་པར་ཡུལ་འདིའི་མི་ནོར་འཁོར་བཅས་ཀྱི། །
བདེ་འབངས་ལོངས་སྤྱོད་རྒྱས་ཤིང་དར་བ་དང་། ། གཞན་གྱི་་
བསམ་ངན་སྦྱོར་རྩུབ་བྱེད་པ་ཀུན། ། མྱུར་དུ་དྲག་པོའི་ཆད་པས་
གསོད་པར་མཛོད། ། ལྷག་བསམ་དག་པའི x x x དགེ་བསྙེན་
ལ་སྒོ་ལ་སོགས་སྲུང་མས་ཀྱང་། ། གཡེལ་བ་མེད་པར་རྟག་ཏུ་་
གྲོགས་བྱེད་ཤོག།” ཅེས་པའོ། ། རིམ་གྱིས་མཛོད་དགེ་གླིང་
དཀར་སྟོད་དུ་ཕེབས་པ་ན་བཀྲ་ཤིས་ཆོས་འཕེལ་གླིང་གི་དགེ་འདུན་
པ་ཡོངས་དང་གླིང་བ་སྟོད་སྨད་བར་གསུམ་བཅས་དགོན་གྲོང་གཉིས་
ཀས་ལམ་ཐག་རིང་བོམ་ས་ནས་ཆིབས་སུ་དང་སེར་སྦྲེང་བྱས་ཞིང་།
བླ་སློབ་ཞལ་འཛོམས་བྱུང་བའི་གནས་དེར་བཀའ་ཆེན་གད་འགོ་ཞེས་
- 78-



གདན་རབས་རིམ་བྱོན་གྱིས་སྐྱོང་ཁུར་གནང་ཚུལ།
ཐོག་ཚུལ་བླ་མ་ཚུལ་ཁྲིམས་རིན་ཆེན་གྱི་ཆེ་བ་བརྗོད་པའི་སྐབས་་་་
བཤད་པ་ལྟར་རོ། །
རིམ་གྱིས་དགོན་པར་ཕེབས་འབྱོར་བྱུང་སྟེ་འགྱུར་མེད་རྡོ་རྗེའི་
ཁྲི་འཕང་མཐོན་པོར་མངའ་གསོལ་མཛད། རྗེ་ཚུལ་ཁྲིམས་རིན་
ཆེན་མཆོག་དང་ཕན་ཚུན་ལ་དབང་བཀའ་ཆོས་ཀྱི་རྒྱུན་ཀྱང་མང་དུ་
སྤེལ། ། སྐལ་ལྡན་དུ་མ་ལ་ རབ་བྱུང་དང་དགེ་ཚུལ། བསྙེན་
རྫོགས་སོགས་ཀྱི་སྡོམ་པ་གནང་བ་དང་། ལམ་རིམ་དང་ས་ལམ།
གཞི་གསུམ་ལག་ལེན་གྱི་ཁྲིད་སོགས་ཀྱང་ཡང་ཡང་གནང་། ཁྱད་
པར་དུ་ཟླ་གཉིས་པའི་ཚེས་བརྒྱད་ནས་གསང་ཆེན་རྒྱུད་ཀྱི་རྒྱལ་བོ་
དཔལ་གསང་བ་འདུས་པའི་སྒྲུབ་མཆོད་ཉིན་བདུན་ལ་འཚོགས་པའི་
སྲོལ་བཙུགས་ཤིང་སྦྱིན་བདག་ཀྱང་རྗེ་ཉིད་ནས་ གནང། གཞན་
ཡང་རྒྱུད་སྡེ་སོ་སོའི་རྡུང་ཕྱག་ལེན་དང་མེ་རི་བཅའ་བཟོ་དབྱངས་
བར་རྟ། དཀྱིལ་འཁོར་གྱིས་ཐིག་སོགས་ཀྱང་གཙང་བཀྲ་ཤིས་ལྷུན་
པོའི་ཕྱག་བཞེས་ལྟར་དུ་བསླབས། ཆོས་འདུལ་བའི་བཅའ་ཁྲིམས་
ཕྲ་མོ་ཙམ་ལའང་ཐུགས་ཉམས་ལེན་ལེགས་པོར་འཇོག་དགོས་པ་
སོགས་ཀྱི་བསླབ་སྟོན་ཀྱང་མང་དུ་གནང་། དེ་ལྟར་བགྲང་བྱ་བཅོ་
བརྒྱུད་ཀྱི་བར་དུ་ལུགས་གཉིས་ཀྱི་བྱ་བཞག་ཐམས་ཅད་ལ་སྐྱོང་ཁུར་
ཟབ་མོ་གནང་སྟེ་དགུང་ལོ་ང་ལྔ་བཞེས་པ་ས་ཕོ་འབྲུག་གི ( ༡༨༠༨)
-
79 -



，
་
་
གདན་རབས་གཉིས་པ། བཀའ་ཆེན་བློ་བཟང་སྦྱིན་པ།
ལོར་ཆོས་སྡེ་ཆེན་པོ་བཀྲ་ཤིས་ལྷུན་པོར་ཕྱིར་ཕེབས་ཏེ་གཏོང་སྒོ་དང་
བཞག་འཇོག་རྒྱ་ཆེ་བ་གནང་། དེ་ནས་གདན་ས་ཆེན་པོ་དེ་ཉིད་དུ་
སྐལ་ལྡན་དུ་མ་ལ་ཟབ་རྒྱས་ཆོས་ཀྱི་གྲུ་ཆར་འབེབ་བཞིན་ཡུན་རིང་
བཞུགས་སྟེ་རླབས་ཆེན་འཁོར་ལོ་གསུམ་གྱི་བྱ་བ་རྣམས་ལེགས་པར་
མཐར་ཕྱིན་ནས་གཟུགས་སྐུ་རགས་པའི་བཀོད་པ་ཆོས་དབྱིངས་སུ་
བསྡུས་པའི་ཚུལ་བསྟན་ཏོ། །
གདན་རབས་གཉིས་པ། བཀའ་ཆེན་བློ་བཟང་་་་
སྤྱིན་པ། །
བཀའ་ཆེན་བློ་བཟང་སྤྱིན་པ་དཔལ་བཟང་བོ་ལགས་ནི་རབ་
བྱུང་བཅུ་གསུམ་པའི་ཤིང་སྤྲེལ(༡༧༦༩) ལོར་ཀོང་པོའི་ཡུལ་དུ་སྐུ་
འཁྲུངས། ཆུང་ངུའི་དུས་ནས་རབ་ཏུ་བྱུང་སྟེ་བཀྲ་ཤིས་ལྷུན་པོའི་
ཆོས་གྲྭར་ཞུགས། བློ་དང་རིག་པའི་རྣམ་དཔྱོད་མཆོག་ཏུ་ཡངས་པ་
ཞིག་ཡིན་པས་གཞུང་ཆེན་བཅུ་ལ་སོགས་པར་མཁས་བའི་གྲགས་སྙན་
རབ་ཏུ་འབར། མཁས་གྲུབ་དུ་མའི་ཞབས་རྡུལ་སྤྱི་བོས་བཀུར་དེ་
འཇམ་དགོན་སྙན་རྒྱུད་ཀྱི་གདམས་པ་མ་ལུས་པ་གསན། རབ་བྱུང་
བཅུ་བཞི་བའི་ས་མོ་སྦྲུལ་གྱི ( ༡༨༠༩)ལོར་པཎ་ཆེན་བསྟན་པའི་ཉི་
མ་མཆོག་ནས་བཀའ་ཐམ་དང་བཀའ་ཤོག་གནང་སྟེ་དགོན་འདིའི་
མཁན་པོར་མངའ་གསོལ། དགོན་འདིར་ཕེབས་ཏེ་ལུགས་གཉིས་
..
ཡ 80 -



，
གདན་རབས་གཉིས་པ། བཀའ་ཆེན་བློ་བཟང་སྤྱིན་པ།
ཀྱིས་སྐྱོང་ཁུར་ཟབ་མོ་གནང་ཞིང་དབང་ལུང་མན་ངག་སོགས་ཀྱང་
མང་དུ་སྤེལ། ཁྱད་པར་དུ་ཧོར་ཟླ་བདུན་པའི་ཚེས་བཅུ་གཅིག་ནས་
འཕགས་མ་རྣམ་པར་རྒྱལ་མའི་མཆོད་པ་ཉིན་ལྔ། ཧོར་ཟླ་དགུ་བའི་
ཚེས་ཉེར་གཉིས་ཉིན་བཀྲ་ཤིས་གསོ་སྦྱོང་དང་། ཀུན་རིག་རྣམ་པར་
སྣང་མཛད་ཀྱི་སྒྲུབ་མཆོད་ཆེན་མོ་ཉིན་བདུན། སྦྱིན་སྲེག་དང་་་་
བཅས་པ་ལ་འཚོགས་པའི་སྲོལ་བཙུགས་ཤིང་ཕྱག་ལེན་མཐའ་དག་
ཞིབ་རྒྱས་སུ་གནང་། དེ་ལྟར་ལོ་འཁོར་ཉི་ཤུའི་བར་དུ་དགོན་་་་
འདིའི་འཇིགས་བྲལ་རྡོ་རྗེའི་ཁྲི་ལ་བཞུགས་ཏེ། ས་གླང་་་་་་་་་་
(༡༨༢༩）ལོར་ཁྲི་མཐར་ཕྱིན་པའི་དགའ་སྟོན་རྒྱ་ཆེར་བསྟར་ཏེ་
དཔལ་ལྡན་བཀྲ་ཤིས་ལྷུན་པོར་ཕྱིར་ཕེབས། མང་འགྱེད་དང་སྤྱི་
འཇོག་ སོགས་མང་དུ་བྱས། དེ་ནས་གདན་ ས་ རང་དང་རི་ཁྲོད་
སོགས་སུ་རྩེ་གཅིག་སྒྲུབ་པ་ལ་གཞོལ་བའི་མུར་ཞི་ཕར་གཤེགས་སོ། །
གདན་རབས་གསུམ་པ། ༢ བགའ་ཆེན་བྱམས་པ་་་
རིན་པོ་ཆེ།
བཀའ་ཆེན་བྱམས་པ་རིན་པོ་ཆེ་ནི་གཙང་རྟ་ནག་གི་ཡུལ་དུ་སྐུ་
འཁྲུངས། དགུང་ལོ་བདུན་གྱི་སྟེང་ནས་ཆོས་སྡེ་ཆེན་པོ་བཀྲ་ཤིས་
ལྷུན་པོའི་ཆོས་གྲྭར་ཞུགས། ལྔ་རིག་བཤེས་གཉེན་དུ་མ་བསམ་སྦྱོར་
གཉིས་ཀྱིས་ཚུལ་བཞིན་དུ་བསྟེན་ཏེ་མདོ་སྔགས་རིག་གནས་དང་་་་
- 81 -



གདན་རབས་གཉིས་པ། བཀའ་ཆེན་བློ་བཟང་སྦྱིན་པ།
བཅས་པ་ལ་ཐོས་བསམ་རྡོ་རུས་ཐུག་པ་ལྟ་བུ་གནང་། དགུང་ལོ་སོ་
ལྔའི་ཐོག་གཞུང་ཆེན་བཅུའི་དམ་བཅའ་ཆེན་མོ་བཞག་སྟེ་བཀའ་ཆེན་
གྱི་མཚན་བཏགས་བླངས། ལྕགས་སྟག་གི་ལོར་ཀུན་གཟིགས་པཎ་
ཆེན་མཆོག་ནས་བདྨ་ར་གའི་བཀའ་ཐམ་དང་བཀའ་ཤོག་སོགས་་་་
ལེགས་པར་གནང་སྟེ་དགོན་འདིའི་མཁན་ཁྲིར་མངའ་གསོལ། ལོ་
དེར་བསུ་བ་རྒྱ་ཆེན་པོ་དང་བཅས་བཀྲ་ཤིས་ཆོས་འཕེལ་གླིང་འདིར་
ཕེབས་ཏེ་མི་འཇིགས་གདོང་ལྔས་བཏེགས་པའི་ཁྲི་འཕང་མཐོན་པོར་
བཞུགས་ཤིང་ཁྲི་སྟོན་ཡང་རྒྱ་ཆེར་བྱས། དབང་ལུང་དང་ས་ལམ་
བསྐྱེད་རྫོགས་སོགས་ཀྱི་ཁྲིད་གནང་། སྐལ་ལྡན་དུ་མ་ངུར་སྨྲིག་་
ཚངས་སྤྱོད་འཛིན་པའི་དཔལ་ལ་བཀོད། ཁྱད་པར་དུ་བསྐང་གསོ་
རྣམས་ཀྱི་དབྱངས་དང་བར་རྟ། དགོང་མོའི་གླིང་སྐྱོར་སོགས་་་་
གསར་འཛུགས་དང་སྨོན་ལམ་ཆེན་མོའི་འཚོགས་ཚུལ་དང་གསུང་
ཚུལ་རྣམས་ལ་དག་བཅོས་ལེགས་པོ་བྱས། དེ་ཡང་རྗེ་འདི་གྲུབ་པ་
མཐོན་པོར་གཤེགས་པ་ཞིག་ཡིན་པས་སོ་སོ་སྐྱེ་བོའི་བློ་ལས་འགོངས་
པའི་ཡ་མཚན་གྱི་རྟགས་མང་དུ་བསྟན་པས་ཤིང་བཟའ་རྡོ་རྗེ་འཆང་
སོགས་སྐྱེས་ཆེན་དུ་མས་ཀྱང་ཞབས་རྡུལ་སྤྱི་བོས་བླངས་ཤིང་བསྔགས་
བརྗོད་ཀྱི་རོལ་མོ་ཅིར་ཡང་དཀྲོལ། བགྲང་བྱ་ཉེར་བརྒྱད་བར་དུ་
དགོན་འདི་ལ་སྐྱོང་ཁུར་ཟབ་མོ་གནང་སྟེ་རབ་བྱུང་བཅུ་བཞི་བའི་མེ་
-
82 -



，
གདན་རབས་གཉིས་པ། བཀའ་ཆེན་བློ་བཟང་སྦྱིན་པ། །
སྤྲུལ་ལོར་ཁྲི་མཐར་ཕྱིན་པའི་དགའ་སྟོན་སོགས་ལེགས་པར་བྱས་ཏེ།
ཕྱིར་བཀྲ་ཤིས་ལྷུན་པོར་ཕེབས་ནས་བཞག་འཇོག་དང་མང་འགྱེད་
སོགས་རྒྱ་ཆེར་སྤྲོས། དེ་ལྟར་སྐུ་ཚེ་གང་བོར་ཐོས་བསམ་སྒོམ་གསུམ་
གྱིས་དུས་འདའ་བར་མཛད་དེ་གདན་ས་རང་དུ་སྐུ་མྱ་ངན་ལས་་་་
འདའ་བའི་ཚུལ་བསྟན་ཏོ། །
གདན་རབས་བཞི་པ། བཀའ་ཆེན་བློ་བཟང་་་་་་
འཕྲིན་ལས།
རྗེ་བློ་བཟང་འཕྲིན་ལས་མཆོག་ནི་སྟོད་མངའ་རིས་ཀྱི་ཕྱོགས་སུ་
སྐུ་འཁྲུངས་ཤིང་དགུང་ལོ་དགུའི་སྟེང་དུ་བཀྲ་ཤིས་ལྷུན་པོའི་ཆོས་སྒོར་
ཞུགས་ནས་དགེ་བཤེས་མང་པོ་བསྟེན་ཏེ་གཞུང་བཀའ་པོད་ལྔ་ལ་ཐོས་
བསམ་གཏིང་ཐུག་པ་བྱས། ཁྱད་པར་དབང་བཀའ་ལུང་སོགས་ཀྱི་
གདམས་པ་མང་དུ་གསན་ཅིང་རྒྱུད་སྡེ་རབ་འབྱམས་ཀྱི་དགོངས་དོན་
དང་ཕྱག་ལེན་མཐའ་དག་ལ་བྱང་ཆུབ་པར་གྱུར། དགུང་ལོ་སོ་དྲུག་
སྟེང་གཞུང་ཆེན་བཅུའི་དམ་བཅའ་བཞག་ནས་བཀའ་ཆེན་གྱི་མཚན་
བཏགས་ཐོབ། དེ་ནས་རབ་བྱུང་བཅུ་བཞི་བའི་ས་རྟ (༡༨༥༨)
ལོར་པཎ་ཆེན་སྐུ་ཕྲེང་བརྒྱད་པ་དཔལ་ལྡན་ཆོས་གྲགས་བསྟན་པའི་
དབང་ཕྱུག་མཆོག་ནས་བཀའ་ཐམ་དང་བཀའ་ཤོག་གནང་སྟེ་དགོན་
འདིའི་མཁན་ཁྲིར་དབང་བསྐུར། ལོ་དེར་དགོན་འདིར་ཕེབས་་་
83 -



གདན་རབས་གཉིས་པ་ བཀའ་ཆེན་བློ་བཟང་སྤྱིན་པ།
ནས་སྔར་ལྟར་སྐྱོང་ཁུར་བཞེས། ཁྱད་པར་དུ་ཧོར་ཟླ་བདུན་པའི་
ཚེས་དྲུག་ཉིན་རྒྱུན་དྲུག་མཆོག་གཉིས་ཀྱི་ཕྱག་མཆོད་དང་ཚེས་བཅུ་
དྲུག་ཉིན་མི་འཁྲུགས་པའི་སྟོང་མཆོད་སོགས་གསར་འཛུགས་གནང་།
ལོ་ཉེར་བཞིའི་བར་ཏུ་འཇིགས་བྲལ་རྡོ་རྗེའི་ཁྲི་ལ་བཞུགས་ནས་ལྕགས་
འབྲུག་ལོར་ཁྲི་མཐར་ཕྱིན་པའི་དགའ་སྟོན་གནང་སྟེ་གདན་ས་རང་དུ་
ཕྱིར་ཕེབས། . དེ་ནས་ཆོས་སྡེ་ཆེན་པོ་དེ་ཉིད་དུ་རྒྱལ་བའི་བསྟན་པ་
རིན་པོ་ཆེ་ལ་ཕྱག་རྗེས་རླབས་ཆེ་བ་བཞག་ནས་ཞི་བར་གཤེགས་སོ༑ ༑
གདན་རབས་ལྔ་བ། བཀའ་ཆེན་དམ་ཆོས་དཔལ་
འབར། །
རྗེ་བཀའ་ཆེན་དམ་ཆོས་དཔལ་འབར་མཆོག་ནི་བཀྲ་ཤིས་ལྷུན་
པོའི་ཉེ་འདབས་ཀྱི་ཁྱིམ་ཚང་དབུལ་བོ་ཞིག་ཏུ་སྐུ་འཁྲུངས། ནར་
སོན་པ་ན་ཡབ་ཡུམ་གཉིས་ཀྱིས་ཆོས་སྡེ་ཆེན་པོ་དེ་ཉིད་དུ་བཞུགས་
ནས་རབ་ ཏུ་བྱུང་། མཚན་ལ་དམ་ཆོས་དཔལ་འབར་ཏུ་ གསོལ།
གཞུང་ཆེན་དུ་མ་ཐུགས་འཛིན་དང་མདོ་སྔགས་གཉིས་ཀྱི་དགོངས་
དོན་ལ་ཐོས་བསམ་མཐར་ཕྱིན། དགུང་ལོ་ཉེར་གཉིས་ཐོག་པཎ་
ཆེན་བསྟན་པའི་དབང་ཕྱུག་དཔལ་བཟང་པོའི་ཞལ་སྔར་དགེ་འདུན་
གྲངས་ཚང་བའི་དབུས་སུ་བསླབ་གཞི་ཡོངས་སུ་ཚང་པའི་བསྙེན་་་་
རྫོགས་ཀྱི་སྡོམ་པ་བཞེས་ཏེ་བསླབ་ཁྲིམས་མིག་འབྲས་བཞིན་དུ་སྲུང་
---
- 84 -
--



，་ །
-
-
གདན་རབས་གཉིས་པ། བཀའ་ཆེན་བློ་བཟང་སྦྱིན་པ། །
བར་མཛད། དགུང་ལོ་སོ་དགུའི་སྟེང་གཞུང་བཅུའི་དམ་བཅའ་
བཞག་ནས་བཀའ་ཆེན་མཚན་བཏགས་བླངས། རབ་བྱུང་བཅོ་
ལྔའི་ལྕགས་སྦྲུལ་( ༡༨༨༡）ལོར་རྗེ་བསྟན་པའི་དབང་ཕྱུག་མཆོག་
གིས་བཀའ་ཐམ་དང་བཀའ་ཤོག་གནང་སྟེ་ཧོར་ཟླ་བརྒྱད་པའི་ནང་
གླིང་འདིར་ཕེབས་ཤིང་ཁྲི་སྟོན་ཡང་ཧ་ཅང་རྒྱས་པ་གནང༌། འགྲིག་
ལམ་ཀུན་སྤྱོད་སོགས་ལ་གཟིགས་རྟོགས་ཤིན་ཏུ་ཞིབ་མོ་མཛད་ཅིང་
གསང་བདེ་འཇིགས་གསུམ་སོགས་ཀྱི་དབང་དང་བཀའ་ལུང་མང་དུ་
བསྩལ། ལོ་ཉེར་ལྔའི་བར་དུ་སྐྱོང་ཁུར་བྱས་ནས་ས་སྤྲེལ་ལོར་ཁྲི་
མཐར་ཕྱིན་གྱི་དགའ་སྟོན་ གནང་སྟེ་གདན་ས་རང་དུ་ཕྱིར་ཕེབས། ་
མང་འགྱེད་དང་སྤྱི་འཇོག་སྔར་ལས་ལྷག་བར་བྱས། དེ་ནས་ཡང་
དགོན་སྡེ་འགའ་ཞིག་གི་ཁྲི་དང་དགེ་རྒན་གྱིས་འགན་བཞེས་ཤིང་
དགུང་ལོ་དོན་བཞིའི་སྟེང་གཟུགས་སྐུ་རགས་པའི་བཀོད་པ་ཆོས་་་
དབྱིངས་སུབསྡུས་སོ། །
གདན་རབས་དྲུག་པ། བཀའ་ཆེན་བློ་བཟང་་་་་་
དཔལ་ལྡན། །
བཀའ་ཆེན་བློ་བཟང་དཔལ་ལྡན་མཆོག་ནི་སྟོད་མངའ་རིས་ཀྱི་
ཡུལ་སྡེ་ཆུང་བ་ཞིག་ཏུ་ངོ་མཚར་བའི་ལྟས་དུ་མ་དང་བཅས་ཏེ་སྐུ་
བལྟམས། ཆུང་ངུའི་དུས་ནས་གཙང་བཀྲ་ཤིས་ལྷུན་པོའི་ཆོས་གྲྭར་
- 85 -
I



གདན་རབས་གཉིས་པ། བཀའ་ཆེན་བློ་བཟང་སྦྱིན་པ།
ཞུགས། བཀའ་པོད་རབ་འབྱམས་ཀྱི་གཞུང་ལ་སྦྱང་བརྩོན་གྱིས་
མཐར་ཕྱིན། དགུང་ལོ་ཉེར་དགུའི་སྟེང་ཀུན་གཟིགས་བརྒྱད་པ་
ཆེན་པོའི་མདུན་ནས་བསྙེན་རྫོགས་ཀྱིས་སྡོམ་པ་བཞེས་ཤིང་མཚན་བློ་
བཟང་དཔལ་ལྡན་དུ་གསོལ། དགུང་ལོ་སོ་བརྒྱད་སྟེང་གཞུང་ཆེན་
མོ་བཅུ་ལ་དམ་བཅའ་རྒྱ་ཆེ་བ་མཛད་པས་བཀའ་ཆེན་གྱི་མཚན་་་་
བཏགས་ཐོབ། རབ་བྱུང་བཅོ་ལྔ་བའི་ཤིང་སྤྲུལ་(༡༩༠༥）ལོར་
པཎ་ཆེན་སྐུ་ཕྲེང་དགུ་བ་ཆེན་པོ་བློ་བཟང་ཐུབ་བསྟན་ཆོས་ཀྱི་ཉི་མ་
དགེ་ལེགས་རྣམ་རྒྱལ་དཔལ་བཟང་པོ་མཆོག་ནས་རྗེ་འདི་ཉིད་ལ་རིན་
ཆེན་པདྨ་ར་གའི་བཀའ་ཐམ་དང་བཀའ་ཤོག། རང་བྱུང་དུ་གྲགས་
པའི་བག་རྩེའི་བཙན་མདུང་དམར་བོ་སོགས་གནང་སྟེ་དགོན་འདིའི་
མཁན་ཁྲི་རུ་ཕེབས་དགོས་པའི་བཀའ་ལུང་གསེར་གྱི་མེ་ཏོག་སྤྱི་བོར་
བསྩལ་བས། དགྱེས་བཞིན་ཞལ་གྱིས་བཞེས་ཏེ་ཧོར་ཟླ་བཞི་བའི་
ནང་གླིང་འདིར་ཆིབས་བསྒྱུར་མཛད། རང་བྱུང་གི་བཙན་མདུང་
བྱིན་རླབས་ཀྱི་ཚན་ཁ་རབ་ཏུ་འབར་བ་དེ་དགོན་པའི་བསྟན་སྲུང་གི་
གཙོ་བོ་བག་རྩེའི་ཕྱག་ཏུ་བཞག་ཏེ་རབ་ཏུ་གནས་པར་མཛད། རྟེན་
འབྲེལ་དང་དགེ་ལྟས་མང་བོ་བྱུང་བར་ཚང་མས་གླེང་། (དུས་འགྱུར་
སྐབས་སུ་བཙུན་པ་རྒན་བགྲེས་རྣམས་ཀྱིས་དགོན་འདིའི་བྱིན་རྟེན་ཁྱད་པར་
ཅན་དེ་སྲིན་པོ་ལང་ཀ་མགྲིན་བཅུའི་ཟས་སྐལ་དུ་མ་བྱིན་པར་ས་འོག་ཏུ་སྦས།
- 86 —



གདན་རབས་གཉིས་པ། བཀའ་ཆེན་བློ་བཟང་སྦྱིན་པ། །
དེ་ནས་མི་ལོ་སུམ་ཅུ་ལྷག་ལ་རྡུལ་ཁྲོད་དུ་གཟིམ་དགོས་བྱུང་ཡང་རྫོགས་ལྡན་
སྐྱིད་པའི་ཉི་མ་ཤར་བ་དང་མཉམ་དུ་རྒན་ཨ་དཔལ་དག་གིས་ས་འོག་ནས་་
བླངས་སྐབས་སྔོན་ལྟར་དམར་འོད་འཁྱུག་བཞིན་བཞུགས། ཁྲུས་གསོལ་དང་
སྤོས་སྣ་བསུ་བ་སེར་སྦྲེང་དང་བཅས་བག་རྩེའི་ཕྱག་ཏུ་ཕུལ་སྐབས་བཀྲ་ཤིས་པའི་
སྦྲང་ཆར་སིམ་སིམ་དུ་བབས་ཏེ་སྔོན་ལྟར་དགེ་ལྟས་དུ་མ་བྱུང་བ་མངོན་སུམ་དུ་
གྲུབ།) ཆོས་སྡེ་འདིར་བཀའ་དྲིན་ལྷག་པར་ཆེ་སྟེ། སྐལ་ལྡན་དུ་
མ་ལ་དབང་ལུང་མན་ངག་གིས་ཚིམ་པར་མཛད་ཅིང་། སྒྲ་དང་
སྙན་ངག་རྩིས་སོགས་རིག་གནས་ཀྱི་སྐོར་དང༌། ལམ་རིམ་སྔགས་
རིམ་བསྐྱེད་རྫོགས། ས་ལམ་སོགས་ཀྱི་དཔེ་ཁྲིད་མང་དུ་གནང་།
ཟླ་དེའི་ཚེའི་ཉེར་བརྒྱད་ཉིན་གསར་བུ་རྣམས་ལ་རྒྱུད་སྡེ་སོགས་ཀྱི་བློ་
རྒྱུགས་བླངས། གཞན་ཧོར་ཟླ་བཅུ་གཅིག་པའི་ཚེས་བདུན་ནས་མི་
འཁྲུགས་པ་ལྷ་དགུའི་སྒྲུབ་མཆོད་ཆེན་མོ་སྦྱིན་སྲེག་དང་བཅས་བ་ཉིན་
བརྒྱད་ལ་འཚོགས་པའི་སྲོལ་ཆེན་གསར་འཛུགས་གནང་། བསྒྲུབ་
བྱ་དུ་མ་ངུར་སྨྲིག་ཚངས་སྤྱོད་འཛིན་པའི་དཔལ་ལ་བཀོད། ལོ་ཉེར་
ལྔའི་རིང་དགོན་འདི་ལ་བཀའ་དྲིན་དཔག་པར་དཀའ་བའི་སྐྱོང་ཁུར་
གནང་ཞིང་མཁན་ཁྲི་ལེགས་པར་མཐར་ཕྱིན་ནས་གདན་ས་ཆེན་པོ་
བཀྲ་ཤིས་ལྷུན་པོ་རུ་ཕྱིར་ཕེབས། རྒྱུན་སྲོལ་ལྟར་མང་འགྱེད་དང་སྤྱི་
འཇོག་ཚད་མེད་བྱས། གདན་ས་རང་དང་ཆོས་སྡེ་དུ་མའི་བུ་སློབ་
- 87 -
.



--
--
གདན་རབས་གཉིས་པ། བཀའ་ཆེན་བློ་བཟང་སྦྱིན་པ།
གྲངས་ལས་འདས་པར་དམ་པའི་ཆོས་ཀྱིས་ཚིམ་པར་མཛད། དེ་
ལྟར་སྐུ་ཚེའི་མཛད་པ་རྣམས་ཡོངས་སུ་རྫོགས་ཏེ་དགུང་ལོ་གྱ་གཅིག་
གི་སྟེང་གཟུགས་སྐུ་ཞི་དབྱིངས་སུ་ཐིམ་ཚུལ་བསྟན་ཏོ། །
གདན་རབས་བདུན་པ། རྗེ་བློ་བཟང་ཡོན་ཏན།
རྗེ་བློ་བཟང་ཡོན་ཏན་མཆོག་ནི་གཙང་དུ་སྐུ་འཁྲུངས་ཤིང་ཆུང་
ངུའི་དུས་ནས་རབ་ཏུ་བྱུང་། བཀྲ་ཤིས་ལྷུན་པོའི་ཆོས་གྲྭར་ཞུགས།
མདོ་སྔགས་རིག་གནས་དང་བཅས་པ་ལ་མཁས་པའི་གྲགས་སྙན་རབ་
ཏུ་འབར། དགུང་ལོ་ཞེ་གཅིག་བཞེས་པ་རབ་བྱུང་ཅུ་དྲུག་པའི་ས་
སྦྲུལ ( ༡༩༢༩)ལོར་ཀུན་གཟིགས་པཎ་ཆེན་མཆོག་གིས་བཀའ་ཐམ་
སོགས་ གནང་ སྟེ་ དགོན་ འདིའི་ མཁན་ ཁྲིར་ མངའ་ གསོལ་ མཛད།
ལོ་བཅུའི་བར་དུ་ལུགས་གཉིས་ཀྱི་སྐྱོང་ཁུར་ཟབ་མོ་བཞེས་ཤིང་ཁྲི་
མཐར་ཕྱིན་པའི་དགའ་སྟོན་སོགས་སྔར་རྒྱུན་ལྟར་གནང་སྟེ་ས་སྟག་
ལོར་ཕྱིར་གདན་ས་རང་དུ་ཕེབས་ནས་གཏོང་སྒོ་སོགས་རྒྱ་ཆེར་བསྟར་
རོ། ། །
གདན་རབས་བརྒྱད་པ། རྗེ་བློ་བཟང་བཀྲ་ཤིས་།
རྗེ་བློ་བཟང་བཀྲ་ཤིས་མཆོག་ནི་སྟོད་མངའ་རིས་ཀྱི་ཕྱོགས་སུ་
སྐུ་འཁྲུངས་ ཤིང་དགུང་ལོ་ལྔའི་སྟེང་བཀྲ་ཤིས་ལྷུན་པོའི་ཆོས་སྒོར་
ཞུགས། ཆོ་ག་ཆོས་སྤྱོད་མང་བོ་ཐུགས་འཛིན་གནང་། ཁྱད་པར་
- 88 -



ཝ
1
གདན་རབས་གཉིས་པ། བཀའ་ཆེན་བློ་བཟང་སྤྱིན་པ།
རྒྱུད་སྡེ་སོགས་ཀྱི་ཕྱག་ལེན་དང་གར་ཐིག་དབྱངས་གསུམ་ལ་མཁས་
པའི་ཚད་མར་གྱུར། པཎ་ཆེན་སྐུ་ཕྲེང་དགུ་བ་ཆེན་མོ་ལས་བསྙེན་
རྫོགས་ ཀྱི་ སྡོམ་ པ་ བཞེས། རབ་ བྱུང༌ བཅུ་ དྲུག་ པའི་ ས་ སྟག
(༡༩༣༨)ལོར་བཀྲ་ཤིས་ལྷུན་པོ་གཞུང་ནས་དགོན་འདིའི་ཁྲི་ལ་
བསྐོས། འོན་ཀྱང་སྐབས་དེར་པཎ་ཆེན་དགུ་བ་ཆེན་མོའི་དགོངས་པ་
ཆོས་དབྱིངས་སུ་བསྡུས་པའི་ལོ་ཡིན་པས་བཀའ་ཐམ་དང་བཀའ་ཤོག་
སོགས་གནང་ཡོད་ཀྱང་ཐུགས་དམ་པདྨ་ར་ག་མིན་པར་གྲགས། རྗེ་
འདི་ཉིད་ལོ་གསུམ་ལས་ཁྲིར་བཞུགས་རྒྱུ་མ་བྱུང་བར་གདན་ས་འདིར་
གཟུགས་སྐུ་མྱ་ངན་ལས་འདའ་བའི་ཚུལ་བསྟན་ཅིང་གདུང་མཆོད་
ཉིན་དུ་མའི་བར་དུ་བྱས་སོ། །
གདན་རབས་དགུ་བ་བཀའ་ཆེན་བྱམས་པ་ཀུན་་་་་
བཟང་།
མཁན་པོ་བྱམས་པ་ཀུན་བཟང་མཆོག་ནི་སྟོད་མངའ་རིས་སུ་སྐུ་
འཁྲུངས་ཤིང་ཆུང་ངུའི་དུས་ནས་བཀྲ་ཤིས་ལྷུན་པོའི་རྩེ་རྣམ་རྒྱལ་གྲྭ་
ཚང་དུ་ཞུགས་། སྡེ་སྣོད་གསུམ་དང་རྒྱུད་སྡེ་བཞི་སོགས་ལ་གཁས་
པའི་དབང་བོར་གྱུར། རབ་བྱུང་བཅུ་དྲུག་པའི་ལྕགས་སྦྲུལ་་་་་་
(༡༩༦༡)ལོར་ཀུན་གཟིགས་བཅུ་བ་ཆེན་མོ་༧པཎ་ཆེན་ཨེར་ཏི་ནི་
ཆོས་ཀྱི་རྒྱལ་མཚན་དཔལ་བཟང་བོ་མཆོག་ཆོས་སྡེ་ཆེན་པོ་སྐུ་འབུམ་
- 89 - *



གདན་རབས་གཉིས་པ། བཀའ་ཆེན་བློ་བཟང་སྤྱིན་པ།
དུ་བཞུགས་སྐབས་བཀའ་ཆེན་བྱམས་པ་ཀུན་བཟང་མཆོག་ལ་བཀའ་
ཐམ་སོགས་བསྐུར་ནས་རི་བོང་དགོན་གྱི་མཁན་ཁྲིར་བཞུགས་དགོས་
པའི་བཀའ་བསྩལ། ལོ་དེར་སྐུ་འཁོར་གསུམ་དང་བཅས་མདོ་སྨད་
དུ་ཆིབས་བསྒྱུར་མཛད་པས་ཡུལ་འདིའི་དགོན་གྲོང་གཉིས་ཀྱིས་བསུ་
བ་སེར་སྦྲེང་རྒྱུ་ཆེན་པོ་བྱས། ཆོས་སྲིད་ལུགས་གཉིས་ཀྱི་བྱ་བཞག་
གང་ལའང་ཐུགས་ཁུར་ནན་མོ་བཞེས་ཤིང་གླིང་བ་སྟོད་སྨད་བར་
གསུམ་གྱི་དུད་ཁྱིམ་སོ་སོའི་རེ་བ་ཆོས་ཀྱིས་བསྐངས། དུས་རྒྱུན་
དཀར་ཟས་རྐྱང་རྐྱང་བཞེས་ཤིང་གསུང་གླེང་མང་བོ་མེད་པར་ཁ་ཏོན་
སྒྲུབ་སྦྱོང་ལ་བརྩོན་པ་ཆགས་མེད་གནང་། རབ་བྱུང་བཅུ་དྲུག་པའི་ས་
ཁྱི ( ༡༩༥༨)ལོའི་དུས་འགྱུར་ཆེན་པོའི་སྐབས་ནག་ཉེས་ཀྱི་ཞྭ་མོ་
བཀབ་སྟེ་ངོ་རྒོལ་དང་གཅར་རྡུང་ཤས་མི་བཟོད་པ་མང་བོ་བྱས་རྗེས་
མཛོད་དགེ་རྫོང་གི་ཁྲིམས་ཁང་དུ་ཁྲིད། རེ་ཞིག་ནས་སི་ཁྲོན་ (#
p )ཟེར་བའི་མཐའ་འཁོབ་ཀྱི་ཁྲིམས་ཁང་ཞིག་ཏུ་ཁྲིད་དེ་ལོ་ལྔ་ལ་
བཙོན་འཇུག་བྱས། དེ་རྗེས་ཁྲིམས་ཁང་ནས་བཙོན་གྲོལ་བཏང་
ཀྱང་རང་ཡུལ་དང་རི་བོང་དགོན་གཉིས་ཀར་མ་ཕེབས་པར་གནས་
དེར་ལོ་ལྔ་ཙམ་ལ་བཞུགས་ཏེ་སྐུ་གཤེགས་སོ། །
གདན་རབས་བཅུ་བ་རྗེ་བློ་བཟང་སྦྱིན་པ།
རྗེ་བློ་བཟང་སྦྱིན་པ་མཆོག་ནི་དགུང་ལོ་བདུན་གྱི་སྟེང་གཙང་
བ– 90-



གདན་རབས་གཉིས་པ། བཀའ་ཆེན་བློ་བཟང་སྦྱིན་པ།
བཀྲ་ ཤིས་ ལྷུན་པོའི་ ཆོས་ སྒོར་ཞུགས་ ཏེ་ ཐོས་ བསམ་ རྒྱ་ཆེར་ བྱས།
དགུང་ལོ་ཉེར་གཉིས་ཀྱི་སྟེང་བཞག་སྡོམ་ཁང་སར་དགོན་གྱི་མཁན་
ཁྲིར་ཕེབས་ཏེ་སྐྱོང་ཁུར་བྱས་ཤིང་རྒྱལ་དགེ་དགོན་པར་ཡང་གཟིགས་
རྟོགས་རྒྱ་ཆེར་གནང་། བཅོས་བསྒྱུར་སྐབས་ཕྱིར་རང་ཡུལ་དུ་་་
ཕེབས་དབང་མ་བྱུང་བར་བཙོན་ཁང་ཏུ་ཁྲིད། རྒྱལ་བསྟན་ཡང་
དར་གྱི་སྐབས་སླར་ཡང་བཞག་སྡོམ་ཁང་སར་དགོན་གྱི་ཁྲི་ལ་བཞུགས།
སྤྱི་ལོ་(༡༩༨༡)ལོར་རི་བོང་དགོན་དང་གླིང་བ་སྟོད་སྨད་བར་་
གསུམ་གྱིས་ཡུལ་སྐྱོང་ལ་སྒོའི་ཉེ་འདབས་ཀྱི་ཐང་ཆེན་དུ་ཀུན་གཟིགས་
བཅུ་བ་ཆེན་མོ་མཆོག་གདན་དྲངས་ཏེ། རི་བོང་དགོན་འདུས་སྤྱི་
ནས་ངེད་ཅག་ལ་མཁན་པོ་ཞིག་མངགས་དགོས་ཚུལ་ཞུས་པར་ཀུན་
གཟིགས་མཆོག་ནས་རྗེ་བློ་བཟང་སྦྱིན་པ་ཚང་ལ་ཁང་སར་དགོན་དང་
རི་བོང་དགོན་གཉིས་མཉམ་དུ་སྐྱོང་དགོས་པའི་བཀའ་བསྩལ། དེ་
ནས་བཟུང་རྗེ་བློ་བཟང་སྦྱིན་པ་མཆོག་ལོ་རེ་བཞིན་དགོན་འདིར་
ཕེབས་ཏེ་ཐུགས་སྐྱོང་ཚད་མེད་བྱས་ཤིང་གླིང་བ་ཚོ་བ་གསུམ་གྱིས་
ཀྱང་གཤིན་པོ་གང་ཡོད་ཀྱི་བླ་མར་གདན་འདྲེན་དང་འབུལ་བ་རྒྱ་
ཆེར་བསྟར། རི་བོང་གོང་འགབ་ཀྱི་ལབ་རྩེ་གསར་ཏུ་བསྟོད། སྤྱི་
ལོ་( ༡༩༥༨)ལོར་རི་བོང་དགོན་དུ་གོས་སྐུ་ཆེན་མོ་བཤམས་མཇལ་
གྱི་སྲོལ་གསར་ཏུ་བཙུགས་ཤིང་གོས་སྐུ་གསར་བཞེངས་ཀྱི་འགན་ལེན་
- 91



གདན་རབས་གཉིས་པ། བཀའ་ཆེན་བློ་བཟང་སྤྱིན་པ། ་
གནང་། ༡༩༨༩ལོར་རྩེ་སྔགས་པ་གྲྭ་ཚང་གི་ཕྱག་རྒྱུན་ལྟར་གྱི་་
འཆམ་ཆེན་གསར་དུ་བཙུགས་ཤིང་འཆམ་གོས་ཡོངས་རྫོགས་བཟོ་
བའི་ལས་འགན་ཁུར། རྗེས་སུ་ཞལ་འབག་ཀྱང་གཙང་ནས་་་་་་་
བཞེངས་ཏེ་གདན་དྲངས། གཞན་ཡང་སྨོན་ལམ་ཆེན་པོའི་བླ་བྲེ་
བཟོ་གྲུབ་མ་དང་། ཇོ་སྐུ་ལི་མ་དངུལ་གྱི་ཕྲ་རྒྱན་ཅན། ཇ་པྲ་
བརྒྱད་སོགས་སྤྱི་འཇོག་རྒྱ་ཆེར་བྱས་ཤིང་ད་ལྟ་ཞབས་པད་བརྟན་ཅིང་
མཛད་འཕྲིན་འཕེལ་བའི་སྐབས་ལགསསོ། །
དེ་ལྟར་ཆོས་སྡེ་འདིའི་གདན་རབས་རིམ་བྱོན་གྱི་རྣམ་ཐར་མདོ་
ཙམ་བརྗོད་ཟིན་ན་ཡང་འཁྲུངས་འདས་ཀྱི་ལོ་ཚིགས་དང་མཛད་པ་
གཞན་མང་བོ་ཞིག་ལ་ད་དུང་ཡང་བློ་ལྡན་རྣམས་ཀྱིས་དཔྱད་པ་མང་
དུ་བྱེད་དགོས་པའི་གནས་སོ། །
སྙིང་རྗེའི་གཏེར་ཆེན་རྒྱལ་དང་རྒྱལ་སྲས་ཀྱིས། །
འཁོར་མཚོར་བྱིང་བའི་འགྲོ་རྣམས་སྒྲོལ་བའི་ཚུལ། །
ཁྱབ་འཇུག་ཡིད་ཀྱིརོལ་བ་མར་ཀ་རས། །
ས་ཆེན་སྙིང་བོ་འདེགས་པའི་དཔལ་ལ་འཕྱ། །
རྒྱལ་བསྟན་དྲི་མེད་གསེར་གྱི་གོང་བུ་ཆེ། །
-- 92-



གདན་རབས་གཉིས་པ། བཀའ་ཆེན་བློ་བཟང་སྤྱིན་པ། །
ལུང་དང་རིགས་པས་བཅད་སྦྱང་བྱེད་མཁས་པའི། །
གདན་རབས་རིམ་བྱོན་འཕྲིན་ལས་སྣང་བའི་གཟིས། །
དགེ་འདུན་གུར་ཀུམ་གསར་བའི་སྡེ་ཆེན་རྒྱས། །
ཆོས་ཕུང་བརྒྱད་ཁྲིའི་རིན་ཆེན་གན་མཛོད་ལས། །
ཁྱད་འཕགས་གསང་སྔགས་ཡིད་བཞིན་དབང་གི་རྒྱལ། །
ཐོས་བསམ་དར་དཔྱངས་རྩེ་མོར་མཆོད་བྱས་ཚེ། །
ཅི་འདོད་དངོས་གྲུབ་འཇོ་བའི་སྐལ་བཟང་རྙེད། །
དབང་ལུང་མན་ངག་སྦྲང་ཆར་མེ་ཏོག་འབེབ། །
བསྐྱེད་རྫོགས་སྒོམ་སྒྲུབ་དབྱར་གྱི་ཆུ་གཏེར་རྒྱས། །
གསང་སྔགས་བླ་མེད་རྡོ་རྗེ་ཐེག་མཆོག་གི།
བཤད་སྒྲུབ་འཁོར་ལོ་འཛིན་པའི་སྡེ་འདི་རྨད། །
མཁས་གྲུབ་འབུམ་ཕྲག་མ་དྲོས་གདེངས་ཅན་ལས། ། 、
ལེགས་འཁྲུངས་གྲིབ་བསིལ་སྣུམ་པའི་ཆུ་འཛིན་ཆེ། །
འགྲོ་བའི་ཚ་གདུང་གཉེན་པོར་བྲེལ་པ་ན། །
ཙ་ཏ་ཀ་རྣམས་དགའ་བས་གླུ་སྒྲ་སྒྲོག།
བ
ཟབ་ཟབ་གསང་ཆེན་བླ་མེད་རྒྱུད སོགས་རྒྱུད་བཞིའི་ཆོ་ག་་་་
གསུངས་པས་སྙན་། །
- 93-



གདན་ས་རང་གི་མཁས་གྲུབ་འགའི་མཛད་རྣམ།
སྙན་སྙན་ཆོས་ཀྱི་ཚངས་པའི་རོལ་མོར་རོལ་རྣམས་ཟུང་འཇུག་
གོ་འཕར་མྱུར། །
མྱུར་མྱུར་བདེ་ཆེན་རྒྱལ་བའི་དགའ་སྟོན་དགའ་བ་ལ་ནི་སྦྱོར་
བའི་ཕྱིར། །
ཕྱིར་ཕྱིར་ལེ་ལོ་གཉིས་སྣང་དང་བཅས་དེང་འདིར་སྤོངས་ཤིང་
རྩོམ་པས་བྲེལ། །
དུས་ཀྱི་མཐའ་མར་གྱུར་ཀྱང་ཐུབ་པའི་བསྟན། །
མདོ་སྔགས་འཆད་ཉན་ཡར་ཟླའི་འཕེལ་ཁར་འགྲན། །
འཁོར་འདས་སྐྱོན་ཡོན་རྟོག་པའི་ཁྲིམས་ལྡན་སྡེས། །
འཛམ་གླིང་མཐའ་དབུས་མེད་པར་མཛེས་པར་བརྒྱན། །
ཅེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་ གླིང་གི་་
གདན་རབས་བཤད་སྒྲུབ་བསྟན་པའི་མཛེས་རྒྱན་ལས་བཀའ་ཆེན་
གདན་རབས་རིམ་བྱོན་གྱིས་སྐྱོང་ཁུར་གནང་ཚུལ་བརྗོད་པའི་སརྒ་སྟེ་
བཞི་བའོ། །
གཉིས་པ། གདན་ས་རང་གི་མཁས་གྲུབ་འགའི་་་
མཛད་རྣམ།
རྗེ་བཙུན་བླ་མ་དམ་པ་ཚུལ་ཁྲིམས་རིན་ཆེན་གྱི་ཐུགས་སྨོན་ཉི་
འོད་དྲོན་པོས་ལེགས་པར་བསྐྱངས་པའི་དགོན་འདིར། ཚེ་གཅིག་
-
- 94 -



གདན་ས་རང་གི་མཁས་གྲུབ་འགའི་མཛད་རྣམ། །
སྒྲུབ་པ་སྙོམས་ཤིང་རྟོག་པ་ཀློང་དུ་བརྡོལ་བའི་ཉམས་ལེན་པ་དང་།
མདོ་སྔགས་རིག་གནས་ཀྱིས་བསྡུས་པའི་བཀའ་པོད་གཞུང་ལུགས་
མང་བོར་མཁྱེན་རྒྱུ་མཁའ་ལས་ཡངས་ཤིང་མཁས་པའི་བྱ་བ་གསུམ་ལ་
མངའ་བརྙེས་ཏེ་བསྟན་པའི་ཁུར་ཆེན་འདེགས་ནུས་པའི་བསྟན་་་་་
འཛིན་གྱི་མཁས་གྲུབ་ཇི་སྙེད་ཅིག་བྱོན་པ་ལས་ཕལ་ཆེར་དུས་ཡུན་
གྱིས་རིང་དུ་བསྐལ་བས་རྣམ་ཐར་ས་བོན་མི་རྙེད་པ་དང་། རེ་་་
འགའ་དུས་འགྱུར་ཆེན་པོས་མེ་ལྷའི་ཞལ་དུ་བསྟིམས་པས་འདིར་་་་
བརྗོད་པའི་སྐལ་བ་མ་ལྡན་མོད། ཉེ་རབས་སུ་བྱོན་པའི་མཁས་གྲུབ་
འགའི་མཛད་རྣམ་མདོར་བསྡུས་ཤིག་འབྲི་བ་ལ།
ཐུག་ཚང་ཨ་ཁུ་ཉི་མ།
གསང་ཆེན་རྒྱུད་སྡེ་རྣམ་བཞིའི་ཆོ་ག་བསྐྱེད་རྫོགས་དང་བཅས་
པ་གཡས་འཁྱིལ་མགྲིན་པའི་ལམ་ནས་སྙན་པར་སྒྲོག་པའི་ངེས་དོན་གྱི་
ཡོངས་འཛིན་དམ་པ་༧ཐུག་ཚང་ཨ་ཁུ་ཉི་མ་མཆོག་ནི་རབ་བྱུང་བཅོ་
ལྔ་བའི་ཐམས་ཅད་འདུལ་བ་ཞེས་པ་མེ་མོ་ཕག་( ༡༨ ༨༧ ) ལོར་
ཡབ་ཐུག་ཚང་ངག་དབང་དང་ཡུམ་སྒྲོལ་མ་སྐྱིད་བྱ་བ་གཉིས་ལ་སྐུ་
འཁྲུངས། དགུང་ལོ་བཅུ་གསུམ་སྟེང་དུ་རི་བོང་དགོན་གྱི་ཚོགས་
གྲྭལ་དུ་ཞུགས་ནས་བཤེས་གཉེན་ཆེན་པོ་རྗེ་དཔལ་ལྡན་རྒྱ་མཚོ་ཚང་
སོགས་ཚད་ལྡན་གྱི་སློབ་དཔོན་དུ་མ་ཚུལ་བཞིན་དུ་བསྟེན། ཀློག་ལ་
- 95 -



གདན་ས་རང་གི་མཁས་གྲུབ་འགའི་མཛད་རྣམ།
བྱང་བའི་ཕྱིར་རྡོ་རྗེ་གཅོད་པ་བློ་ལ་མ་བྱང་བར་དུ་ཚིག་དེད་བྱེད་དུ་
བཅུག་པས་ཡི་གེ་དཀར་ནག་དངའབྲི་ཀློག་ལ་བློ་བསྐྱེད་ཡ་བྲལ་བ་
བྱུང་། བཤེས་གཉེན་རྣམས་ཀྱིས་སྣོད་ལྡན་གྱི་སློབ་མ་བརྩོན་འགྲུས་
ཅན་ཞིག་ཡིན་པར་མཁྱེན་ནས་བདེ་གསང་འཇིགས་གསུམ་དང་དུས་
འཁོར། ཀུན་རིག མི་འཁྲུགས་པ་སོགས་ཀྱི་འདོན་རྟ་དབྱངས་
རྡུང་ཕྱག་ལེན་ ཐམས་ ཅད་དང་ཆོས་སྤྱོད་ཡོངས་རྫོགས་ཀྱི་ཁྲིད་སྦ་
གསང་མེད་པར་ལྷུག་སྩོལ་གནང་། ཁོང་གིས་ཀྱང་ཆུང་དུས་ནས་
རང་དགོན་གྱི་བྱ་བ་མཐའ་དག་ལ་ཐུགས་ཁུར་བྱེད་པ་དང་ཆེ་བ་རྒན་
བགྲེས་ལ་རྩི་བཀུར་སྲི་ཞུ་བྱེད་པ་སོགས་དམ་པའི་རང་གཤིས་ལྷན་
སྐྱེས་སུ་ཆགས། གྲྭ་ས་ཆེན་པོ་རྣམས་སུ་མ་ཞུགས་ཀྱང་ཚེ་རབས་སྔ་
མའི་བག་ཆགས་དང་ལྷ་སྐྱེས་ཀྱི་མཁྱེན་རྒྱ་རབ་ཏུ་ཡངས་པས་བཅུ་
ཕྲག་རིག་པའི་གནས་ཀུན་ཁོང་དུ་ཆུད་པས་འཆད་རྩོད་རྩོམ་གསུམ་གྱི་
འཁོར་ལོར་དབང་འབྱོར་བར་གྱུར། དུས་རྒྱུན་གཙང་སྦྲ་དང་་་་
ཐུགས་ཞིབ་ཧ་ཅང་ཆེ་བས་དགོན་པའི་གཙུག་ལག་ཁང་བཟོ་བསྐྲུན་
དང་མཐའ་ན་གཏོར་མ་བཅའ་བཟོ་སོགས་གང་ཐད་དུ་ཐུན་མོངས་མ་
ཡིན་པའི་ངེས་ཆ་དང་ལག་རྩལ་ལྡན་པས་ཚང་མས་གཙུག་གི་ཏོག་
ལྟར་བཀུར།
རབ་བྱུང་བཅུ་དྲུག་པའི་ལྕགས་སྦྲུལ་( ༡༩༩༡)ལོར་དཔོན་
-- 96 -



གདན་ས་རང་གི་མཁས་གྲུབ་འགའི་མཛད་རྣམ།
གོང་འགབ་དང་རང་དགོན་གྱི་བླ་མ་ལས་སྣེ་བཅས་གཅིག་མཐུན་གྱིས་
རྣམ་འདྲེན་དམ་པ་༧རྗེ་སྐལ་བཟང་དམ་ཆོས་རྒྱ་མཚོ་དཔལ་བཟང་
བོའི་ཡོངས་འཛིན་དུ་བསྐོ་བཞག་མཛད། མཆོག་སྤྲུལ་དམ་པར་
བྱམས་སྐྱོང་གང་ལེགས་གནང་ཞིང་རང་དགོན་གྱི་སྒྲིག་ལམ་དོ་དམ་
དང་ཁྱད་པར་སྐུ་སྒེར་གྱིས་གསུང་རབ་དཔེ་མཛོད་ལྷ་ཁང་ཞིག་་་་
བཞེངས་ཏེ་ནང་དུ་སྐུ་གསུང་ཐུགས་རྟེན་དང་མཆོད་རྫས་ཡོ་བྱད་མ་
ཚང་བ་མེད་པ་བཞག་འཇོག་ གནང་པ་མ་ཟད་ཆུ་བྱི་ ( ༡༩༡༣)
ལོར་ཁོང་དང་གདན་རབས་དྲུག་པ་བཀའ་ཆེན་བློ་བཟང་དཔལ་ལྡན་
རྣམ་གཉིས་ཀྱིས་རྟ་མགྲིན་ལྷ་ཁང་ཞིག་གསོ་དང་རྒྱ་བསྐྱེད་གནང་བ་
སོགས་ཕྱོགས་གང་ཐད་ནས་བཀའ་དྲིན་བསམ་གྱིས་མི་ཁྱབ་པ་གནང་།
ཁྱད་པར་སྡེ་འདིར་བཤེས་གཉེན་ཆེན་པོ་༧རྗེ་དཀོན་མཆོག་རྒྱལ་་་
མཚན་སོགས་གསུང་སྐྱེས་ཀྱི་བུ་སློབ་མང་བོ་བསྐྱངས།
རབ་བྱུང་བཅུ་དྲུག་པའི་ཤིང་ལུག་ ( ༡༩༥༥)ལོར་སྐུ་ལུས་ལ་
བསྙུན་ཟུག་ཆེར་མེད་ཀྱང་རྟག་འཛིན་ཅན་རྣམས་ཀྱི་རྒྱུད་ལ་མི་རྟག་
འདུ་ཤེས་བསྐྱེད་ཅིང་ཡང་དག་ཆོས་ལ་བསྐུལ་ཕྱིར་རྗེ་བཙུན་འཇམ་
དཔལ་དབྱངས་ ཀྱི་བསྙེན་ པ་ གསུང་ བཞིན་ཞི་བར་ གཤེགས་ སོ། །
།། ་ .
སུམ་མཐིལ་དགེ་བཤེས་ཕུན་ཚོགས་ཡོན་ཏན།
-97-



གདན་ས་རང་གི་མཁས་གྲུབ་འགའི་མཛད་རྣམ།
སུམ་ མཐིལ་དགེ་བཤེས་ཆེན་མོ་རྗེ་༧ཕུན་ཚོགས་ཡོན་ཏན་་་་་
མཆོག་ནི་ ( མཛོད་དགེའི་རྫོང་རྨེ་ཆུ་ཞང་)འབོས་སུམ་མཐིལ་ཚང་ལ་སྐུ་
འཁྲུངས། བྱིས་པའི་དུས་སུ་པྲ་ཚག་ཅིག་ཡིན་པས་ཡབ་ཡུམ་གྱིས་གྲྭ་
ས་ཞིག་ལ་བཞག་ནས་སྒྲིག་འོག་ཏུ་བཅུག་ན་ལེགས་སྙམ་སྟེ་གདན་ས་
ཆེན་པོ་གསེར་ཁྲི་དགོན་དགའ་ལྡན་བཤད་སྒྲུབ་གླིང་གི་ཆོས་སྒོར་
བཅུག སྟག་ཚང་ལྷ་མོ་ཚང་སོགས་ཚད་ལྡན་གྱི་བཤེས་གཉེན་མང་
བོ་བསམ་སྦྱོར་གཉིས་ཀྱིས་ཚུལ་བཞིན་བསྟེན་ཏེ་ཐོས་བརྩོན་ལྷོད་མེད་
གནང་བས་རིག་གཞུང་མང་བོར་རྣམ་དཔྱོད་ཀྱི་བློ་རྩལ་རབ་ཏུ་རྒྱས།
རིག་བྱེད་མ་ལྷག་པའི་ལྷ་རུ་བསྟེན་ཏི་བསྙེན་པ་མང་དུ་བཟླས་པས་
སྔར་ལས་ལྷག་པའི་བློ་རྩལ་ངོ་མཚར་བ་འཕེལ། དེ་ནས་གསེར་ཁྲི་
དགོན་གྱི་བླ་མ་རེའི་ཡོངས་འཛིན་དང་འཆད་ཁྲིད་དགེ་རྒན་དུ་བསྐོ་
རྩིས་བྱས་པ་ན་མཚན་མོར་བྲོས་བཤོལ་ཀྱིས་སྐུ་འབུམ་བྱམས་པ་གླིང་
ལ་ཕྱག་ཕེབས་གནང་ནས་མཁས་བཙུན་བཟང་གསུམ་གྱི་ཡོན་ཏན་
ཕུན་སུམ་ཚོགས་པའི་རིག་པའི་ཁྱུ་མཆོག་དམ་པ་རྗེ་དཔའ་རིས་རབ་
གསལ་ཚང་བཤེས་གཉེན་དུ་བསྟེན་ནས་དཀའ་སྤྱད་རྡོ་རུས་ཐུག་པ་ལྟ་
བུས་གཞུང་བཀའ་པོད་ཆེན་པོ་ལྔ་ལ་སྦྱངས་པ་དཔྱིས་ཕྱིན་པ་མཛད་
པས་དགེ་བཤེས་ཀྱི་མཚན་རྟགས་བླངས་ཤིང་སྙན་པའི་དབྱར་རྔ་་
ཕྱོགས་བརྒྱར་ལྡིར། རྗེ་དཔའ་རིས་རབ་གསལ་ཚང་གི་བཀའ་ཡི་
---
ཁ་_98-



གདན་ས་རང་གི་མཁས་གྲུབ་འགའི་མཛད་རྣམ།
ཅོད་པན་སྤྱི་བོར་ཕབས་ཏེ་ཁྱོད་ཀྱིས་ སྔོན་གྱི་ཀུ་སཱ་ལི་དང་བཀའ་་
གདམས་པ་རྣམས་བཞིན་གནས་ངེས་མེད་འགྲིམས་ལ་འཁྲུལ་སྣང་ལྷ་
འདྲེའི་གཟུགས་སུ་སྣང་བ་དེ་དག་ཐམས་ཅད་དང་ང་དང་བདག་ཏུ་
འཛིན་པའི་སྙེམས་བྱེད་ཀྱི་རྩ་བ་འདི་ཆོད་ལ་ཆོས་ཀྱི་སྐལ་བ་ཆད་པའི་
འགྲོ་བ་མང་བོ་ལ་སྐྱབས་འགྲོ་དང་རྒྱུ་འབྲས་མན་ངག་བདུན་གྱི་སྒོ་
ནས་འགྲོ་བའི་བློ་ཁ་ཆོས་ལ་བསྒྱུར་བར་བརྩོན་ན་ཕན་ཆེ་བ་སོགས་
འབྱུང་འགྱུར་གྱི་ལུང་བསྟན་མང་བོ་བསྩལ་། དེ་ནས་གདན་ས་ཆེན་
པོ་གསེར་ཁྲི་དགོན་དུ་ཕེབས་ནས་ཁྲི་ཆེན་རིན་པོ་ཆེའི་ཡོངས་འཛིན་
དམ་པ་ཨ་ཁུ་རབ་རྒྱས་ཚང་སོགས་དང་། བྱམས་མེ་འབྲས་སྤུངས་
དགོན། ཨ་སྐྱིད་སེར་བ་དགོན། གྲོ་ཚང་དགོན་སོགས་དགོན་སྡེ་
མང་བོར་ཕྱག་ཕེབས་གནང་སྟེ་བུ་སློབ་མང་བོ་བསྐྱངས། རྗེ་དཔའ་
རིས་རབ་གསལ་ཚང་གི་བཀའ་ལྟར་རི་ཁྲོད་དབེན་པ་དང་ཆུ་མིག་
བརྒྱ་རྩ་འགྲིམས། དགུང་གྲངས་བཞི་བཅུའི་ནང་ལ་སོན་པའི་་་་
སྐབས་ཤིག་ནས་གདན་ས་ཆེན་པོ་རི་བོང་དགོན་གྱི་ཚོགས་ལ་ཞུགས་
འདུན་སྐྱེས་ཏེ་ཚོགས་ཞུགས་གནང་ཞིང་དགོན་འདིའི་ཚོགས་འདོན་
ཐམས་ཅད་ཐུགས་ལ་བཟུང་། རྒྱུད་སྡེ་སོ་སོའི་གཞུང་དང་རྩ་འགྲེལ།
གཞི་གསུམ་ལག་ལེན་དང་། སྐྱབས་ཁྲིད། ཁོང་གིས་ལྗགས་རྩོམ་
གནང་བའི་ལམ་རིམ་ཆེན་མོའི་ཟིན་བྲིས་ཤོག་གྲངས་ལྔ་བརྒྱ་ལྷག་ཡོད་
- 99 -



གདན་ས་རང་གི་མཁས་གྲུབ་འགའི་མཛད་རྣམ།
པ་སོགས་ཀྱི་ཁྲིད་མང་བོ་གནང༌། ཁོང་ལ་ལྗགས་རྩོམ་འགའ་རེ་
ཡོད་ཀྱང་དུས་འགྱུར་གྱི་སྐབས་སུ་མེ་སྲེག་བོར་གཏོར་སོགས་ཀྱི་རྐྱེན་
དབང་དུ་གྱུར་བས་ད་ལྟ་ང་ཚོའི་མཇལ་སྐལ་དུ་མ་ལྡན་ལ། ། ཡོངས་
འཛིན་དམ་པ་དང་ཁོང་རྣམ་གཉིས་ཀྱི་སྐུ་བསྟོད་སྦྲགས་མ་སྟེ།
འཇམ་དཔལ་དབྱངས་དངོས་བློ་བཟང་རབ་གསལ་ཞབས། །
འབྲལ་མེད་རིགས་ཀྱི་བདག་པོར་བསྟེན་པའི་མཐུས། །
ཕུན་ཚོགས་ཡོན་ཏན་མཛོད་ལ་དབང་འབྱོར་བའི། །
དཔལ་ལྡན་བླ་མའི་ཞབས་ལ་གསོལ་བ་འདེབས། །
ཞེས་པ་འདི་རྗེ་ཉིད་ཀྱི་གསུང་ཡིན་པས་ད་ལྟ་སློབ་མ་འགས་
ཞལ་འདོན་བྱེད་བཞིན་པའོ། ། །
དུས་ཀྱི་གཡོ་འཁྱོམ་སྐབས་ཏེ་སྤྱི་ལོ་ ( ༡༩༥༨ )ལོར་མཛོད་
དགེ་རྫོང་མི་དམངས་ཁྲིམས་ཁང་དུ་ཕེབས་དགོས་བྱུང་། དེའི་་་
སྐབས་རིས་མེད་ཀྱི་ཁྲིམས་པ་བ་མང་བོ་ལ་ནད་ཡམས་ཆེན་པོ་བྱུང་སྟེ་
མི་མང་བོ་ཚེ་ལས་འདས་བར་ཁོང་གིས་ཐུགས་ཀྱིས་མ་བཟོད་པར་
གོང་རིམ་གྱིས་མནར་གཅོད་དང་རྡུང་རྡེག་གང་ལའང་འཛེམ་དོགས་
མེད་པར་ཁྲིམས་པ་བའི་ཚོགས་ལ་བདེ་མཆོག་རྐང་བརྒྱད་མ་གསུངས་
ནས་བཀའ་བགོ་དང་ཞལ་ཕུ་གནང་བས་ནད་ཡམས་དེའི་མཚམས་
ཆད་པར་གླེང་། ས་མོ་ཕག་(༡༩༥༩)ལོར་ཁྲིམས་ཁང་དུ་རྐྱེན་
- 100 -



གདན་ས་རང་གི་མཁས་གྲུབ་འགའི་མཛད་རྣམ།
དབང་གིས་ཐུགས་དགོངས་གཞན་ལ་གཏད་དེ་སེང་གེ་ཉལ་ སྟབས་
ཀྱིས་སྐུ་གཤེགས་པ་ན་བཞུགས་གནས་འཇའ་འོད་ཀྱིས་ཡོངས་སུ་གང་
བས་དེར་འཁོད་ཁྲིམས་གྲོགས་དང་ཁྲིམས་དཔོན་སུ་ཡིན་ངོ་མཚར་
དད་པའི་གནས་སུ་བཀོད་དོ། །
རྗེ་དཀོན་མཆོག་རྒྱལ་མཚན། །
རིས་སུ་མ་ཆད་པའི་བསྟན་འགྲོའི་དཔུང་གཉེན། ཕུ་་་་་
ཚོགས་ དགེ་ ལེགས་ འབྱུང་ བའི་ དཔལ་ གྱིས་ མངོན་ པར་ མཐོ་ བ།
རྣམ་དཔྱོད་གསེར་གྱི་ཤིང་རྟ་ཆེན་པོས་རིམ་གཉིས་ནོར་བུ་ཡོངས་སུ་
འདྲེན་པའི་གསང་སྔགས་རབ་འབྱམས་སྨྲ་བ༧རྗེ་དཀོན་མཆོག་རྒྱལ་
མཚན་དཔལ་བཟང་པོའི་མཛད་རྣམ་བཀོད་པ་ལ་གསུམ། །
སྔོན་གྱི་ཐུགས་བསྐྱེད་དང་སྨོན་ལམ་བསམ་མི་ཁྱབ་པས་ཡུལ་
གང་དུ་སྐྱེ་བ་བཞེས་ཚུལ། བཞེས་ནས་ཀྱང་ཁྱིམ་ནས་ཁྱིམ་མེད་པར་
རབ་ཏུ་བྱུང་སྟེ་གསང་སྔགས་འདུལ་འཛིན་གྱི་གྲུབ་པར་མངའ་བརྙེས་
ཤིང་གཞན་རྒྱུད་ལ་ཕན་པའི་དོན་རླབས་པོ་ཆེ་བསྐྲུན་ཚུལ། མཐར་
སྐལ་ལྡན་གསུང་སྐྱེས་ཀྱི་སློབ་མ་རྣམས་ཆོས་ལ་སྐུལ་ཕྱིར་སྐུ་མྱ་ངོན་
ལས་འདས་པའི་སྐོར་རོ། །
དང་པོ། སྔོན་གྱི་ཐུགས་བསྐྱེད་སྨོན་ལམ་བསམ་མི་ཁྱཔ་པས་
སྐྱེ་བ་བཞེས་ཚུལ།
- 101



གདན་ས་རང་གི་མཁས་གྲུབ་འགའི་མཛད་རྣམ།
དེ་ཡང་ཕྱོགས་བཅུའི་ཞིང་དུ་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་སྙིང་རྗེའི་དབང་གིས་ སྲིད་པའི་ཟློས་གར་ སྣ་
ཚོག ས་འཛིན་པ་ནི།
《འཇམ་དཔལ་སྒྱུ་འཕྲུལ་དྲ་བ 》ལས། །
“ སངས་རྒྱས་སྤྲུལ་པའི་རྒྱུད་འཆང་བ། །
ཕྱོགས་བཅུར་སྤྲུལ་བ་སྣ་ཚོགས་འགྱེད”ཅེས་དང་
“སེམས་ཅན་ཀུན་གྱི་ཡིད་རིག་པ། ། སེམས་ ཅན་ཀུན་གྱི་
ཡིད་ ལ་ གནས། ། དེ་ དག་ སེམས་ དང༌ མཐུན་ པར་ འཇུག
སེམས་ཅན་ཀུན་ཡིད་ཚིམ་པར་བྱེད། ”
ཅེས་དང༌། 《མདོ་ཕལ་བོ་ཆེ》ལས།
“ ཏིང་འཛིན་བརྒྱ་དང་སངས་ རྒྱས་ བརྒྱ་ རྣམས་ མཐོང་བྱེད་་
}
།
༣
E-
ཕྱིང་། །
་
ཞིང་བརྒྱ་བསྐྱེད་ཅིང་རབ་ཏུ་སྣང་བྱེད་ཀུན་ཏུ་འགྲོ། ：
བསྐལ་བར་བསྒྱུར་འཇུག་ལུས་བརྒྱ་རབ་ཏུ་སྟོན་པར་བྱེད། །
་ རྒྱལ་བའི་སྲས་ཀྱང་བརྒྱ་ཡི་གྲངས་ཚང་རབ་ཏུ་སྟོན”ཞེས་དང༌།
《བཀའ་གདམས་གླེགས་བམ་རིན་པོ་ཆེ》ལས་ཕ་ཆོས་ཉི་ཤུ་རྩ་དྲུག་
གི་ཡ་གྱལ་འབྲོམ་གྱིས་འབུལ་མོ་ཆེ་ མཛད་པ་ལས་འཕྲོས་ བའི་ མ་་་
འོངས་ལུང་བསྟན་དུ་།
ཡཁ [ (02 -



གདན་ས་རང་གི་མཁས་གྲུབ་འགའི་མཛད་རྣམ།
“བདག་གི་སྤྲུལ་བ་དམ་པ་ཅིག། རེས་འགའ་དགེ་སློང་ཉིད་
དུ་སྤྲུལ། དེས་ནི་གནས་དེ་སྐྱོང་བར་བྱེད། ། རེས་འགའ་བྱིས་
བའི་གཟུགས་སུ་འོང་། ། རེས་འགའ་དབུལ་ཕོངས་སྤྲང་པོའི་
གཟུགས། ། རེས་འགའ་བྱོལ་སོང་བྱ་ཁྱིའི་གཟུགས”། ། ཞེས་
སོགས་གསུངས་པ་ལྟར་མཁའ་ཁྱབ་ཀྱི་འཇིག་རྟེན་རབ་འབྱམས་སུ།
གདུལ་བྱ་འདུལ་བྱེད་ཀྱི་རྣམ་པར་སྤྲུལ་བའང་གཅིག་ཏུ་མ་ངེས་ཤིང་
གང་ལ་གང་འདུལ་གྱིས་འགྲོ་བའི་དོན་མཛད་པའི་ཕྱིར་ཏུ་སངས་རྒྱས་
བྱང་སེམས་ཉན་རང་དགྲ་བཅོམ། མཁས་གྲུབ་དགེ་བའི་བཤེས་
གཉེན། མཐའ་ན་ཁྱི་ཕག་སོགས་བྱོལ་སོང་དུད་འགྲོའི་གཟུགས་སུ་
བྱོན་ནས་འགྲོ་བའི་དོན་དཔག་མེད་མཛད་པ་སོགས་མཐའ་ཡས་པ་
ལས་། འདིར་བདག་ཉིད་ཆེན་པོ་གང་གིས་སྤྲུལ་བའི་ཟློས་ གར་
བསྒྱུར་བའི་ཚུལ་ནི། །
༢. མདོསྨད་ས་ཡི་ཐིག་ལེ་དགེ་བཅུའི་དཔལ་ཡོངས་ སུ་ ཚང་
ཞིང་མ་བསྒྲིགས་རང་བྱུང་གི་རྟེན་འབྲེལ་ལྷུན་གྱིས་གྲུབ་པས་མགོ་ནག་
ཐམས་ཅད་ཡིད་སྨོན་ཤོར་བའི་གླིང་དཀར་སྨན་གྱི་ལྗོངས་ཆེན་ པོ
མཛོད་དགེ་གླིང་བ་ཞེས་གྲགས་པའི་ཧུ་ར (སོག་སྐད）སྟོད་ཀྱི་ སྟ་ག་
ཟེར་བའི་ཁྱིམ་ཚང་ཡབ་ངག་བསྟན་དང་ཡུམ་ཚ་ལོ་བྱ་བ་གཉིས་ ཀྱི་
སྲས་ སུ་ རབ་ བྱུང་ པཅོ་ལྔ་ བའི་ བག་མེད་ ཅེས་ བྱ་ བའི་ཆུ་ མོ་ གླང
- 103 ---



གདན་ས་རང་གི་མཁས་གྲུབ་འགའི་མཛད་རྣམ།
( ༡༩༡༣）ལོར་བཀྲ་ཤིས་པའི་དགེ་ལྟས་དུ་མ་དང་བཅས་ཏེ་སྐུ་་
བལྟམས། ཡབ་གཞིས་དེ་གར་བུ་གསུམ་སྐྱེས་པའི་དམ་པ་ཉིད་ནི་
འབྲིང་བ་ཡིན། དགུང་ལོ་བདུན་གྱི་སྟེང་དུ་ཆོས་སྡེ་ཆེན་པོ་དགའ་
ལྡན་བཤད་སྒྲུབ་པད་དཀར་གྲོལ་བའི་གླིང་གི་བཅུ་ཕྲག་རྒྱ་མཚོའི་ཕྲེང་
བ་འཛིན་པ་རྗེ་ལེགས་བཤད་རྒྱ་མཚོའི་ཞལ་སྔ་ནས་རབ་བྱུང་དང་
དགེ་ཚུལ་གྱི་སྡོམ་པ་དཀྱུས་གཅིག་ཏུ་མནོས་ཤིང་། རྣམ་དག་བསླབ་
པ་གསུམ་གྱི་བཅས་མཚམས་ཕྲ་མོ་ཙམ་ཡང་མིག་འབྲས་བཞིན་དུ་སྲུང་
བར་མཛད། རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་
ཆོས་སྒོར་ཞུགས་ནས། རང་དགོན་གྱི་བཤེས་གཉེན་ཆེན་པོ་ཨ་ཁུ་ཉི་
མ་ཚང་གི་མདུན་དུ་ཡི་གེ་སྦྱོར་ཀློག་སོགས་གནང་སྟེ་ཤེས་རིག་རྒྱུ་་
མཚོའི་ཕ་མཐར་བགྲོད་པའི་རྟེན་འབྱུང་ལེགས་པར་བསྐྲུན། རང་
དགོན་གྱི་ཚོགས་འདོན་དང་ཆོས་སྤྱོད་ཀྱི་རིམ་པ་མཐའ་དག་ཐུགས་
འཛིན་གནང་པས་དགེ་འདུན་རྒན་བགྲེས་ཚང་མས་ང་ཚོ་རྒྱུད་པ་ལ་
འདི་ལྟ་བུའི་གྲྭ་རིགས་རེ་ཡོད་ན་ཕན་ཆེ་ཟེར་ནས་བསྔགས་བརྗོད་
ཡང་ཡང་ཐོབ། ཁོང་གིས་ནམ་རྒྱུན་དུས་ཚོད་ཆུད་ཟོས་སུ་མ་བཏང་
བར་མར་གྱི་སྒྲོན་མེ་ལ་བརྟེན་ནས་ཉིན་མཚན་མེད་པར་བརྩོན་འགྲུས་
ཆུ་བོའི་རྒྱུན་ལྟར་དུ་ཚེ་གཅིག་ཉམས་ལེན་བྱ་ཚུལ་དང་སྡོམ་གསུམ་
བསླབ་བྱ་དྭངས་གསལ་མེ་ལོང་སོགས་མདོ་སྔགས་རིག་གནས་ཀུན་ལ་
ཡར་ཁམས 104 -
，
་，
1་་
-



གདན་ས་རང་གི་མཁས་གྲུབ་འགའི་མཛད་རྣམ།
སྦྱང་བརྩོན་བྱས་པས་རང་རྒྱུད་ལ་བྱང་ཆུབ་ཀྱི་སེམས་དང་ངེས་་་་་
འབྱུང༌། མཐའ་མེད་འཁོར་བ་ལ་སྙིང་པོ་མེད་པའི་སྐྱོ་གདུང་ཚད་
མེད་ཐུགས་སུ་འཁྲུངས་ནས་ད་ལྟ་དལ་རྟེན་བཟང་པོ་འདི་ལ་བརྟེན་
ནས་ཚོགས་བསགས་སྒྲུབ་སྦྱོང་ལ་འབད་པའི་ཀུན་སློང་དང་བཅས་
དགུང་ལོ་བཅོ་ལྔའི་སྟེང་མ་ཡུམ་དང་མཉམ་དུ་དབུས་འགྱུར་ཆོས་ཀྱི་
ཞིང་ཁམས་སུ་དངོས་སྐྱོད་གནང་། ལྷ་ས་སེ་འབྲས་དགའ་གསུམ་
དང་གཙང་བཀྲ་ཤིས་ལྷུན་པོ་ལ་མཆོད་མཇལ་དང་སྨོན་ལམ་བཟང་
པོས་མཚམས་སྦྱར། དགུང་ལོ་བཅོ་བརྒྱད་སྟེང་དགེ་ལྡན་བསྟན་
པའི་འབྱུང་གནས་དཔལ་ལྡན་བཀྲ་ཤིས་གཡས་སུ་འཁྱིལ་པའི་ཆོས་སྡེ་
ཆེན་པོར་ཕྱག་ཕེབས་མཛད་དེ་མཁས་གྲུབ་སྟོང་གི་ཁྱུ་མཆོག་རྗེ་བཙུན་
བློ་བཟང་ཚུལ་ཁྲིམས་རྒྱ་མཚོ་མཆོག་དང༌། གཞུང་བརྒྱ་སྨྲ་བའི་ས་
དབང་བོ་བསྟན་འཛིན་རྒྱ་མཚོ་སོགས་མཚན་ལྡན་བཤེས་གཉེན་དུ་མ་
བསམ་སྦྱོར་གཉིས་ཀྱིས་ཚུལ་བཞིན་བསྟེན་ནས་ཚད་མ་རྣམ་འགྲེལ་
དང་དབུ་མ་ ཕར་ ཕྱིན་ མངོན་པ་མཛོད་འདུལ་བ་བཅས་་་་
གཞུང་བཀའ་པོད་ལྔ་སོགས་མདོ་སྔགས་རིག་གནས་དང་བཅས་པ་ལ་
སྦྱངས་པ་མཐར་ཕྱིན་པས་རྡོ་རམས་པར་ལོ་ལྔ་ལ་བཞུགས། མཛོད་
དགེ་ རྒྱལ་ མཚན་ ནག་ རེས་ ཞེས་ མཁས་ བའི་ གྲགས་ པ་ འབར་།
དགུང་ལོ་ཉེར་དྲུག་བཞེས་པ་ལྕགས་ཕོ་འབྲུག་གི་ལོར། མཁས་གྲུཔ་
ན་
བཡཁ 105 -
--
-
-
-
-
--
--



གདན་ས་རང་གི་མཁས་གྲུབ་འགའི་མཛད་རྣམ།
བྱེ་བའི་གཙུག་རྒྱུན་རིགས་བརྒྱའི་ཁྱབ་བདག་༧རྗེ་བཙུན་དམ་པ་
འཇིགས་མེད་འཕྲིན་ལས་རྒྱ་མཚོ་དཔལ་བཟང་པོའི་ཞལ་སྔ་ནས་་་
བསྙེན་རྫོགས་ཀྱི་སྡོམ་པ་ཡང་དག་པར་བཞེས་ཏེ་ཚངས་སྤྱོད་དུར་སྨྲིག་
འཛིན་པའི་རྒྱན་ཏུ་བཞེངས། རྗེ་དེ་ཉིད་ལས་དབང་བཀའ་ཆོས་
དང་མན་ངག་ཟབ་གནད་ཀྱི་ལུང་རྒྱུན་སོགས་མཐའ་ཡས་པ་གསན་ཏེ་
དམ་ཆོས་ནོར་བུའི་གཏེར་ཏུ་གྲུབ། །
དེ་ནས་གདན་ས་རང་དུ་ཕྱིར་ཕེབས་ཏེ་ཨ་ཁུ་ཚུལ་ཁྲིམས་རྒྱ་
མཚོའི་ནང་དུ་བཞུགས། ལོ་ཤས་ནས་རྒན་བགྲེས་རྣམས་ཀྱིས་ཞུས་
ངོར་ཁོང་དགོན་པའི་དགེ་སྐུལ་ལ་བཞུགས། དགེ་སྐུལ་ལ་བཞུགས་
བའི་ སྐབས་ མང་ཚོགས་ བཅོས་བསྒྱུར་ཆེན་པོའི་རླབས་རྒྱུན་ཕྱོགས་
འདི ར་མཆེད་པས་ཁོང་ཡང་ཕྱུག་བདག་དང་དཔོན་པོ་རྣམས་དང་
ལྷན་དུ་ཁྲིམས་ཁང་ལ་ཁྲིད། ཁྲིམས་ཁང་ནས་མི་རེ་རེར་འདྲི་རྩད་
བྱས་ཚེ། ཁོང་ལ་ཕྱུགས་ཟོག་དང་ནོམ་པ་ག་ཚོད་ཡོད་དྲིས་པར།
ཕྱུགས་ཟོག་གཅིག་ཀྱང་མེད་ལ་ཐ་ན་སྡོད་ཁང་ཡང་མེད་ཚུལ་དྲང༌
བོ་ར་ བརྗོད་པས་ཁྲིམས་ཁང་དུ་བཞུགས་མ་དགོས་པར་ཕྱོགས་ཡར་
མར་དུ་ལས་དཀའ་གང་ཡོད་ལ་མངགས། ཕྱིས་སུ་གླིང་བ་སྨད་མའི་
ཐོག་སྨན་ཁང་དུ་སྨན་པར་བཞག་པས་ཁོང་མཛོད་དགེ་བཞག་སྡོམ་གྱི་
ལ། སོ་རིག་སྨྲ་བའི་དབང་བོ་ཨ་ཁུ་ཉི་མ་ཚང་གི་མདུན་དུ་སྨན་སློབ་པར་
.
.
་
ཁའཁ་
} {)6 ཁ་བབ་



གདན་ས་རང་གི་མཁས་གྲུབ་འགའི་མཛད་རྣམ།
-
----
--
--
མ
བ
དེབས། ཁོང་གིས་སློག་པ་ཧྲལ་ཧྲིལ་ཅིག་མནབས་ཡོད་པས་ཨ་ཁུ་ཉི་
མ་ ཚང་གིས་ སྤྱིར་ བཏུང་གི་འབྲོག་པ་ཞིག་ ཡིན་ པར་ དགོངས་མོད།
དཔེ་ཁྲིད་ སྐབས་གང་གསུངས་ ཐམས་ ཅད་ཐུགས་ལ་ཆུད་པ་ཞིག་་་
འདུག་པས། ཁོང་ཡ་མཚར་ཏེ་ཁྱོད་ཀྱི་མིང་ལ་ཅི་ཟེར་གསུངས་པར།
རྒྱལ་མཚན་ཟེར་ལགས་ཞུས། འོ་ན་རྒྱལ་མཚན་ནག་རེས་ཟེར་བ་
མིན་ནམ་གསུངས། ཡིན་ལགས་ཞུས་པས་ཁོང་ཧར་གྱིས་བཞེངས་
ཏེ་གུས་ཉམས་ཆེན་པོ་བསྟན་པར་གྲགས། བཞག་སྡོམ་དུ་ཡུན་རིང་
བཞུགས་རྗེས་ཕྱིར་གླིང་བ་སྨད་མའི་སྨན་ཁང་དུ་ཕེབས་ཏེ་ཕྱག་ལས་
གནང་། སྐྱ་སེར་ གྱི་ སློབ་མ་མང་ པོར་ རྩ་ རྒྱུད་ སྡོང་འགྲེལ་ དང་།
རྒྱུད་བཞི་སོགས་གསོ་བ་རིག་པའི་སྐོར་གྱི་འཆད་ཁྲིད་གནང༌། ཏང་
གི་མི་རིགས་སྲིད་ཇུས་ངོས་འབེབ་བྱས་ཏེ་སངས་ རྒྱས་ཀྱི་བསྟན་པ་
སླར་ཡང་དར་སྤེལ་བྱེད་པའི་སྐབས་སུ་རང་དགོན་དུ་ཕེབས་ཏེ་དགོན་
འདིའི་ལུགས་གཉིས་ཀྱི་བྱ་བཞག་གང་ཡོད་ཁུར་དུ་བཞེས། གསང་
སྔགས་འཆད་ཉན་གྱི་བྱ་བར་ཐུགས་ཁུར་གནང་སྟེ་རྒྱུད་སྡེ་སོ་སོའི་
འདོན་རྟ་དབྱངས། གར་ཐིག་དབྱངས་གསུམ་འབུད་དཀྲོལ་རྡུང་
དཀྲོལ་གསུམ་སོགས་རོལ་མོའི་མཆོད་པ། གཏོར་མ་བཅའ་བཟོ།
དཀྱིལ་འཁོར་གྱི་ཐུགས་རྩ་ སོགས་ཀྱི་དཀའ་གནད་མཐའ་དག་གི་་་
མདུད་བརྒྱ་གྲོལ། འདུ་ཁང་ཆེན་མོ་བསྐྱར་བཞེངས་བྱེད་སྐབས་སུ་
- 107 -
, *，



གདན་ས་རང་གི་མཁས་གྲུབ་འགའི་མཛད་རྣམ།
བླ་བྲང་བཀྲ་ཤིས་འཁྱིལ་གྱི་རྒྱུད་སྨད་པའི་འདུ་ཁང་ཚད་གཞིར་བྱས་
ནས་ཁོང་ཉིད་སྐུ་དངོས་ཀྱིས་ཁུར་ལེན་མཛད་དེ་འདུལ་བ་ལྟར་་་་
བཞེངས་པས་རང་རྫོང་དང་ཁུལ་ཆོས་ལུགས་མཐུན་ཚོགས་ཀྱི་ལས་
བྱེད་ལྟ་སྐོར་མི་སྣས་འདུ་ཁང་འདིའི་བཟོ་བཀོད་ལེགས་ཤིང་སྤུས་ཀ་
དག་པས་ཚད་ལྡན་གྱི་འདུ་ཁང་ཞིག་རེད་ཅེས་ཡང་ཡང་བསྟོད་པ་
ཐོབ། རབ་བྱུང་བཅུ་དྲུག་པ་ལྕགས་ཕོ་སྦྲེལ(༡༩༨༠)ལོར་དབུས་
གཙང་དག་པའི་ཞིང་ཁམས་ལ་ཕྱག་ཕེབས་མཛད་དེ་ལྷ་ས་སེ་འབྲས་ ་
དགའ་གསུམ། གཙང་བཀྲ་ཤིས་ལྷུན་པོ། དཔལ་བསམ་ཡས་
གཙུག་ལག་ཁང་། རྒྱལ་རྩེ། ཞ་ལུ་སོགས་ལ་མཆོད་མཇལ་དང་
ཞབས་འདེབས་ཅི་འབྱོར་ཕུལ། ཕྱིར་ལམ་མཚོ་སྔོན་རྟ་ནག་མའི་
ཞང་དུ་ཀུན་གཟིགས་པཎ་ཆེན་ཐམས་ཅད་མཁྱེན་པའི་ཞལ་མཇལ་
ཞིང་ ཐམས་ཅད་མཁྱེན་པས་གང་ཟག་ཁྱད་པར་བ་ཞིག་ཡིན་པར་
གཟིགས་ཏེ་ཕྱག་གཉིས་ཀྱིས་མཇལ་ཁ་གནང་ནས་ཕྱག་མདུད་དང་
རྟེན་སྐལ་དུ་མ་གནང་། དམ་པ་འདིའི་བཀའ་དྲིན་བསམ་གྱིས་མི་
ཁྱབ་ པས་ མཚོན་ གདན་ ས་ འདི་ ལ་ རྣམ་ སྣང་ མངོན་ བྱང༌ དང་།
དཔལ་ལྡན་སྟོད་རྒྱུད་གྲྭ་ཚང་གི་རབ་གནས་ཆེན་མོ་སོགས་ཀྱང་གསར་
འཛུགས་གནང་ཞིང་། སྔོན་བདེ་མཆོག་དྲིལ་བུ་ལྷ་ལྔའི་སྒྲུབ་མཆོད་
དཔལ་འཁོར་ལོ་སྡོམ་པ་ལུ་ཨུ་བའི་ལུགས་ཀྱི་སྒྲུབ་མཆོད་དུ་བསྒྱུར།
– 108 -



གདན་ས་རང་གི་མཁས་གྲུབ་འགའི་མཛད་རྣམ།
ཆོ་འཕྲུལ་སྨོན་ལམ་ཆེན་མོའི་ཕྱག་ལེན་འདོན་རྟ་དབྱངས་དང་བཅས་
བ་བླ་བྲང་བཀྲ་ཤིས་འཁྱིལ་ཇི་ལྟ་བ་བཞིན་དུ་རྒྱས་པར་སྤེལ།
ཡིག་བརྒྱ་བཟླ་ཚུལ་སྙིང་གི་ཐར་མ》ཞེས་པའི་སྒོ་ནས་བརྩོན་ལྡན་གྱི་
སློབ་མ་མང་བོ་ལ་རྡོར་སེམས་བསྒོམ་བཟླས་དང་གུང་ཐང་བསྟན་པའི་
སྒྲོན་མེའི་བསླབ་བྱ་སྣ་ཚོགས། བྱང་ཆུབ་ལམ་གྱི་རིམ་པའི་གདམས་
པ་རང་རྒྱུད་གླང་སྨྱོན་འདུལ་བའི་ལྕགས་ཀྱུ། ཡོངས་འཛིན་ལམ་
རིམ་བྱང་ཆུབ་བདེ་ལམ། སྡོམ་གསུམ་བསླབ་བྱ། གཞི་གསུམ་
ལག་ལེན་གྱི་ཁྲིད་སོགས་དམ་པ་གོང་མའི་ལེགས་བཤད་སྣ་ཚོགས་དང་
འཇིག་རྟེན་ཁྱིམ་པའི་བློ་ངོ་དང་འཚམ་པའི་ལས་རྒྱུ་འབྲས་ཀྱི་རྣམ་
སྨིན། སྡིག་པ་མི་དགེ་བའི་ཉེས་ལྟུང་སོགས་ཆོས་ཀྱི་འབེལ་གཏམ་སྣ་
ཚོགས་ཀྱིས་ཤེས་བྱ་རིག་པའི་གནས་ལ་མི་རྨོངས་བ་དང་། སྒོ་་་
གསུམ་ཉེས་སྤྱོད་སྡོམབའི་ཚུལ་ཁྲིམས་གཙང་བ། གཞན་ཕན་གྱི་
ལྷག་བསམ་རྣམ་པར་དག་པའི་རང་གཤིས་བཟང་བ་སོགས་མཁས་
བཙུན་བཟང་གསུམ་གྱི་སྐལ་ལྡན་སློབ་མ་མང་པོ་སྐྱོང་སྤེལ་གང་ལེགས་
གནང་། ཁོང་གིས་མདོ་སྔགས་རིག་པའི་གཞུང་རྒྱ་ཆེན་པོར་ཐོས་
བསམ་ བསྒོམ་ པས་ ཉམས་ བཞེས་ དང༌ ནམ་ ཡང་ ལྟོ་ སྐྱ་ གོས་ ཧྲུལ།
ཐུགས་ཆུང་ཆོག་ཤེས་ཀྱིས་དམ་པའི་ཀུན་སྤྱོད་གཅེས་སུ་འཛིན་པ་ལས་
གཞན་ལ་དགག་བཞག་བྱེད་པ་དང་རྒོལ་བ་བྱེད་པའི་རིག་པ་ལ་མི་
- 109 -



གདན་ས་རང་གི་མཁས་གྲུབ་འགའི་མཛད་རྣམ།
བརྩོན་པ། སློབ་མ་འགས་གསུང་རྩོམ་དང་བསླབ་བྱ་རེ་ཞེས་ཞུས་
ཀྱང་འཕགས་པ་ཞི་བ་ལྷས་ “ སྔོན་ཆད་མ་བྱུང་བ་ཡང་འདིར་བརྗོད་
མེད ” ཅེས་གསུངས་བ་ལྟར་མཁས་གྲུབ་ལོ་པཎ་སོགས་དམ་པ་གོང་
མས་ གསུངས་པའི་ གཞུང་དང་མན་ངག་ཟབ་མོ་མ་གཏོགས་ ང་ལ་
གཞན་ཅི་ཡང་མེད་ ཅེས་ ཐུགས་ སྤྲོ་བ་མི་གནང་། རྗེ་འདི་དང་་་་
མཁས་དབང་དམུ་དགེ་བསམ་གཏན་གཉིས་བླ་བྲང་ན་བཞུགས་དུས་
འཛིན་གྲྭ་གོང་འགབ་ཡིན་པས་ཐུགས་རྩིས་ཤིན་ ཏུ་ཆེ། རྗེས་སུ་
མཁས་དབང་དམུ་དགེ་རིན་པོ་ཆེས་ཕྱག་ཡིག་ཡོང་ སྟེ། དཀོན་་་་
མཆོག་རྒྱལ་མཚན་ཁྱོད་ ཀྲུང་གོའི་བོད་བརྒྱུད་མཐོ་ རིམ་དུ་ ཤོག་་་་་་
གསུངས་ཀྱང་། ཁོང་དབེན་གནས་རི་ཁྲོད་དུ་བཞུགས་རྒྱུ་སོགས་ལ་
ཐུགས་དགྱེས་པས་སློབ་གླིང་དུ་མ་ཕེབས། དེ་ལྟར་མདོ་སྔགས་ཟུང་
འབྲེལ་གྱི་ཟབ་གནད་མཐའ་ཡས་པའི་རྩ་བ་དང་སྙིང་པོ་ཡང་སྙིང་
སོགས་འདི་ཕྱིའི་ གཏན་བདེའི་ལེགས་ཚོགས་ཀྱི་གནད་དམ་པར་་་་་
དམིགས་ནས་བུ་སློབ་གྲངས་ལས་འདས་པ་ལ་དམ་པའི་ཆོས་ཀྱིས་
བསྐྱངས་ཏེ་བཀའ་དྲིན་གྱིས་ས་ཆེན་པོར་ཁྱབ་པར་བྱས་ཤིང་། ཁོང་
གི་སྐུ་ཚེ་ཧྲིལ་པོར་བཤད་སྒྲུབ་ཟུང་གིས་དུས་འདས་བར་བྱས།
སྐུ་མྱ་ངན་ལས་འདས་པའི་མཛད་པའི་སྐོར།
དགུང་ལོ་དོན་དགུ་བཞེས་པ་ནས་སྐུ་བསྙུང་ སྟེ་ཐ་མལ་བའི་
- 110 --
༥
-
-
-



，
གདན་ས་རང་གི་མཁས་གྲུབ་འགའི་མཛད་རྣམ།
སྣང་ངོར་བད་སྨུག་གི་ནད་ལ་ངོས་འཛིན་བྱས། ཁོང་ཉིད་ཀྱི་སྐུའི་
རིམ་གྲོ་ལ་མཛོད་དགེ་ཚང་གི་བཀའ་གསུང་ལྟར་སྨན་བླའི་དབང་དང་
ལྷོ་ སྒོ་ སོགས་རིམ་གྲོ་མང་བོ་གྲྭ་ཚང་སྤྱི་ནས་སྒྲུབ། དགུང་ལོ་གྱ་་
གཅིག་བཞེས་པ་ནས་བསྙུན་གཞི་ཇེ་ལྕི་ལ་སོང་། སྐུ་མདུན་པ་དང་
གྲྭ་བ་རྒན་བགྲེས་ལ་དགོན་པ་འདིའི་འཆད་སྤེལ་གྱི་ཐད་ནས་བཅོལ་
ནན་དང་ཞལ་ཏ་ཡང་ཡང་གནང་། ཁྱད་པར་ཟླ་ལྔ་བའི་ཚེས་བཅོ་
ལྔའི་དུས་ཆེན་ལ་སྐུ་མདུན་པ་རབ་དཀར་དང་ཚུལ་ཁྲིམས་རྒྱ་མཚོ། ་
ཨ་ཁུ་དགོན་པ། དབུ་མཛད་དཀོན་མཆོག་རྒྱ་མཚོ། བློ་བཟང་
བསྟན་འཛིན། བླ་མ་གཞུང་ལས་པ་བསྟན་པ་རྒྱ་མཚོ་སོགས་ཐུགས་
རྩིས་ཆེ་བའི་སློབ་མ་དག་ལ་མཐའ་མའི་ཞལ་ཆེམས་སུ། “ རང་
ཅག་དགོན་པ་ཆུང་བ་འདི་ལ་མཚོན་ན་ཕྱོགས་གང་ཐད་ནས་ཆ་རྐྱེན་
ཞན་པོས་ང་ལ་ ཕལ་བའི་གྲྭ་བ་དཀྱུས་མ་ལྟར་ཁྱེད་གྲྭ་ཚང་ཡོངས་་
རྫོགས་ཕེབས་ནས་མཚན་ཡག་པོ་ཞིག་བརྗོད་རྒྱུ་ནི་རེ་བ་ཡིན་བཞན་
གང་ཡང་བྱེད་མི་དགོས། ང་གྲྭ་ས་ནས་གཤིན་སྔས་འགའ་སོང་མྱོང་
དེ་གའི་ཕྱག་ལེན་བྱོས་དང་། གྲྭ་ས་ནས་དགེ་འདུན་པ་མང་བོས་
ཞལ་འདོན་ཧ་ཅང་དལ་མོའི་སྒོ་ནས་འཕགས་པ་འཇམ་དཔལ་གྱི་
མཚན་ཡང་དག་པར་བརྗོད་པ་དང༌། ལྟུང་བཤགས། སྤྱི་་་་་
བཤགས། . བཟང་བོ་སྤྱོད་པའི་སྨོན་ལམ། ཁྱད་པར་ཞག་གསུམ་
ཁམས་
111 ཡས་མས་



གདན་ས་རང་གི་མཁས་གྲུབ་འགའི་མཛད་རྣམ།
གྱི་རིང་ལ་གསང་འདུས་སྨོན་ལམ་གསུང་སྲོལ་འདུག དགོངས་་
ཞག་གསུམ་ལས་འཛིན་མི་དགོས་ ” པ་སོགས་ཀྱི་བཀའ་མོལ་གནང་།
ཨ་ཁུ་དགོན་པ་དང་ཚུལ་ཁྲིམས་རྒྱ་མཚོ། བློ་བཟང་བསྟན་འཛིན་
སོགས་ཆོས་གྲོགས་དང་སློབ་མ་མང་བོས་བརྟན་བཞུགས་ཕུལ་ཀྱང་
གསུང་མ་བྱོན། སློབ་མ་རྣམས་ཀྱིས་དད་གདུང་ཤུགས་དྲག་གི་མཆི་
མ་འཁྲུགས་ཤིང་ཕངས་སེམས་ཀྱི་རྒྱུ་དབུགས་སྟོད་དུ་འཚངས་ནས་
ནན་ཏན་གྱི་གདུང་རྫོགས་ཀྱི་སྐོར་དང་ངེད་ཅག་སློབ་མ་རྣམས་ཀྱི་
དད་རྟེན་སྐུ་གདུང་མཆོད་རྟེན་ཞིག་བཞེངས་འདུན་ཆེ་བ་སོགས་ཀྱི་
སྐྱབས་འཇུག་ཡང་ཡང་ཞུས་པར་སྤྱན་ཟུང་ནམ་མཁའ་ལ་གཟིགས་ཏེ་
ཞལ་དབུགས་ཀྱི་རྒྱུ་བ་དལ་ཞིང་ཁམས་ཇེ་དྭངས་ལ་ སོང་བའི་ཚུལ་
གྱིས་ “ ཨོ་ཁྱེད་ཅག་ལ་དེ་ལྟ་བུའི་རེ་འདུན་ཡོད་ན་རུས་གཞི་ལོངས་ལ་
གཞུང་ནས་གསུངས་བ་ལྟར་གྱི་རུས་ཆོག་བྱོས། རང་ཅག་ཞྭ་སེར་
བསྟན་པའི་བདག་པོ་རྗེ་བློ་བཟང་གྲགས་པའི་སྐུ་འདྲ་ཞིག་བཞེངས་
ནས་མཆོད་རྟེན་དུ་བཞུགས་ལ་བྱང་ཆུབ་མཆོད་རྟེན་ཟེར་ནས་རྟེན་
ཁྲོད་དུ་བཞུགས་ན་ཆོག ” ཅེས་བཀའི་གནང་བ་ཐོབ། “ཁྱེད་ཅག་
གི་དཀའ་ལས་མང་བོའི་སྒོ་ནས་གཙུག་ལག་སྤོར་ཐང་ལྟར་གཤིན་རྩིས་
རྒྱག་པ་སོགས་བྱེད་མི་དགོས། རང་ཅག་རྣམས་ཀྱི་གདན་རབས་
བཅུ་བ་༧རྗེ་བློ་བཟང་སྦྱིན་པ་ཚང་ལ་བསྔོ་རྟེན་དང་ཁྱད་པར་ཁྲི་ཆེན་
!
--
--
-
-- 112 -



གདན་ས་རང་གི་མཁས་གྲུབ་འགའི་མཛད་རྣམ། །
ལྔ་བ་ཆེན་པོ་༧རྗེ་བློ་བཟང་རྣམ་རྒྱལ་ལུང་རིགས་སེང་གེ་མཆོག་ལ་
བསྔོ་རྟེན་ཞུ་དགོས་པས་ཤོག་གུ་དང་སྣག་ཚ་གྲ་སྒྲིག་གྱིས་དང་སྐྱབས་
འཇུག་འབུལ་ཚུལ་བཤད ” གསུངས་པ་ལ་སློབ་མ་རྣམས་བྲེལ་བའི་
ཀློང་དུ་ཚུད་རྐྱེན་ཉེ་གནས་དག་གིས་སྒྲ་ཕབ་འཁོར་ལོ་ལ་འཕྲལ་དུ་སྒྲ་
ཕབ་པ་ན་ཞལ་ནས་སྐྱབས་འཇུག་ཞུས་པ་འདི་ལྟར་ “ ཁོ་བོ་བླ་རྒན་ལོ་
གྱ་གཅིག་ལོན་ཡོད་པ་ད་ང་། བད་སྨུག་གི་ནད་ཀྱིས་ཟིན། བདག་
གི་བསམ་པའི་དམིགས་ཡུལ་ལ་དྲིན་ཆེན་ཕ་མ་གཉིས་གཙོར་བྱས་ནས་
མར་གྱུར་སེམས་ཅན་ཐམས་ཅད་གཅིག་ཀྱང་མ་ལུས་པ། ལས་དང་
ཉོན་མོངས་པའི་འཁོར་བ་སྡུག་བསྔལ་གྱི་རྒྱ་མཚོ་ལས་མྱུར་དུ་ཐར་རྒྱུ།
ཐར་བ་ཙམ་ཡང་མ་ཡིན་པར་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་མ་གྱུར་སེམས་ཅན་ཐམས་ཅད་ཀྱིས་ཐོབ་པ་ཞིག་བྱེད་
དགོས། དེ་ཐོབ་པ་ཙམ་གྱིས་ཡང་མི་ཆོག་པར་བསྐལ་ཆེན་གྲངས་
མེད་གསུམ་གྱི་བར་དུསྒུག་མི་དགོས་པར་རྒྱལ་བ་བློ་བཟང་གྲགས་པའི་
མདོ་སྔགས་ཟུང་དུ་འབྲེལ་བའི་བསྟན་པ་རིན་པོ་ཆེ་ལ་རྟེན་ནས་མ་
གྱུར་སེམས་ཅན་ཐམས་ཅད་སྲིད་ཞིའི་འཇིགས་པ་འདི་ལས་ད་ལྟ་ཉིད་
དུ་སྒྲོལ་ནུས་པ་དང་། དེ་ཡང་བདག་ཉིད་གཅིག་བུ་སྒྲོལ་ནུས་པའི་
བསམ་པ་འདིའི་སྒོ་ནས་སྒྲོལ་རྒྱུ་ཁྲི་ཆེན་རྡོ་རྗེ་འཆང་ཁོང་གི་སྐྱབས་
འོག་ནས་མི་འདོར་བ་མཁྱེན་ཞུ། ”
t
113



་
;
གདན་ས་རང་གི་མཁས་གྲུབ་འགའི་མཛད་རྣམ།
ཞེས་སོགས་ཀྱིས་ཁོང་གི་སྐུ་ཚེ་ཧྲིལ་བོའི་གཞན་ཕན་རྣམ་དཀར་
བྱ་བ་མཚོན་པ་དང་རྒྱལ་སྲས་བྱང་ཆུབ་སེམས་དཔའི་ཐུགས་སྟོབས་
བསམ་གྱིས་མི་ཁྱབ་པས་མ་གྱུར་སེམས་ཅན་གྱི་དོན་དུ་བསྔོ་སྨོན་རྣམ་
དག་གནང་བ་འདིས་ཀྱང་བྱང་ཆུབ་སེམས་དཔའི་སྤྲུལ་བ་འཁྲུལ་དུ་
མེད་པ་ཞིག་ཡིན་པ་མགྲིན་པ་གཟེངས་སུ་བཏེགས་ནས་སྨྲ་བར་སྦོབས་
སོ། ། རྟག་འཛིན་ཅན་རྣམས་ཆོས་ལ་བསྐུལ་ཕྱིར་སྐུ་མྱ་ངན་ལས་
འདས་བའི་དུས་དངོས་ནི་སྤྱི་ལོ་ (༡༩༠༣）ལོའི་ཟླ་ལྔ་བའི་ཚེས་
བཅུ་དགུའི་ཐོ་རངས་ལ་ཞབས་ རྡོ་རྗེ་སྐྱིལ་མོ་ཀྲུང་དང་ཕྱག་གཉིས་
མཉམ་བཞག་བཅས་སྐུ་དྲང་བོར་བསྲངས་ཏེ་སྐུ་ཚེ་རྫོགས་པའི་ཚུལ་
མཛད། དེ་ནས་གླིང་བ་དགོན་གྲོང་ལྔས་དད་ལྡན་མང་ཚོགས་ཀྱིས་
དད་གདུང་ཤུགས་དྲག་གི་མཆི་མ་ཐོར་བཞིན་བསྔོ་སྨོན་དང་གསོལ་
འདེབས་ འབྲུག་ ལྟར་ ལྡིར་ ཏེ་ ཉིན་ གསུམ་ ལ་ གདུང༌ མཇལ་ བྱས།
དད་ལྡན་མང་བོས་གདུང་རྫོགས་མཚོན་བྱེད་དུ་རང་རང་སོ་སོའི་མོས་
པ་ལྟར་སྒོར་མོ་དང་གཡུ་བྱུར། དངུལ། མར་སོགས་དངོས་སྐྱེས་
མང་པོས་ཚོགས་བསགས། དགོན་འདིའི་སྐྱབས་མགོན་དམ་པ་་་
གཙོར་བཞུགས་གསང་སྔགས་རིམ་གཉིས་ཀྱི་རྣལ་འབྱོར་བ་ཚུལ་་་་་
ཁྲིམས་རྒྱ་མཚོ་དང་དབུ་མཛད་དཀོན་མཆོག་རྒྱ་མཚོ་བློ་བཟང་བསྟན་
འཛིན ཡོན་ཏན་ཆོས་འཕེལ ཚེ་རིག་འཛིན་པ་ཐུབ་བསྟན་རྒྱ་
114 མཁས་
་་
པ



|
.
.
，
•
བ
གདན་ས་རང་གི་མཁས་གྲུབ་འགའི་མཛད་རྣམ།
མཚོ་སོགས་ཚད་ལྡན་གྱི་དགེ་སློང་རྣམས་ཀྱིས་སྐུའི་རུས་གཞི་ཆ་ཚང་
བླངས་ཏེ་པཎ་ཆེན་བློ་བཟང་ཡེ་ཤེས་ཀྱི་ལྷོ་སྒོའི་ཊཱི་ཀའི་ལས་རུང་ལྟར་
རུས་ཆོག་གི་སྒོ་ནས་ལེགས་པར་གསུངས་ནས་མདོ་ལས་གསུངས་པའི་
སྣོད་ཟ་མ་ཏོག་གི་ནང་ལ་་གདུང་རུས་བཞུགས་པ་དང་དགོངས་རྫོགས་
ཉིན་གསུམ་གྱི་རིང་ལ་ གདུང་རུས་བཞུགས་ པ་ དང་དགོངས་རྫོགས་
ཉིན་ གསུམ་ ཀྱི་ རེང་ལ་སྔར་ ཁོང༌ གི་ ཁའ་་ཆེམས་ལྟར་འཇམ་ དཔལ་
མཚན་བརྗོད་དང་ ལྟུང་བཤགས། སྤྱི་བཤགས། བཟང་པོ་སྤྱོད་
པའི་ སྨོན་ལམ། གསང་ འ དུས་ སྨོན་ལམ་ སོགས་ ཆོས་ སྤྱོད་ཡོངས་
རྫོགས། དགེ་ཚུལ་སློང་ཀློག་ལ་བྱང་བའི་གྲྭ་བཙུན་བཅུ་ཕྲག་ཁ་ཤས་
ཀྱི ག སྤྱོད་འཇུཔ་ ཆེན་མོ་ དང་ རྒྱུན་འཇུལ་ སོགས་བླ་ མའི་ ཐུཔས་་་་་
དགོངས་རྫོགས་ཕྱིར་ཀློག་འདོན་བྱས། ཁོང་གི་ཐུགས་སྲས་དམ་པ་
རབ་དཀར་དང་བླ་མ་བསྟན་པ་རྒྱུ་མཚོ། ཨ་ཁུ་དགོན་པ། བླ་མ་
གཞུང་ ལས་ བ་ དཀོན་ མཆོག་ རྒྱ་ མཚོ། གྲགས་ པ་ རྒྱ་ མཚོ་ མེ་ བ།
ངག་ དབང་འོད་ཟེར། གྲགས་ པ་ རྒྱ་ མཚོ་ ཆུང་བ། འཇིམ་་་་་
དབྱངས་རྒྱ་མཚོ་སོགས་བུ་སློབ་བརྒྱད་ཀྱིས་རང་གི་སྒྲིབ་གཉིས་འདག་
ཕྱིར་དང་བླ་མའི་དགོངས་འདུན་རྫོགས་ཕྱིར་སྡིག་པ་དང་མ་འདྲེས་
པའི་ དགེ་བ་ལ་འབད་ན་བསགས་སྦྱོང་གི་མཆོག་ཡིན་པ་སོགས་ཀྱི་
ཁུངས་དང་རྒྱུ་་མཚན་ལ་བསམས་ཏེ་སྐུ་གདུང་བྱང་ཆུབ་མཆོད་རྟེན་
བཡཁ 115 ས
tr
པ



གདན་ས་རང་གི་མཁས་གྲུབ་འགའི་མཛད་རྣམ།
བཞེངས་བའི་ཁུར་ལེན་མཐའ་འཁྱོལ་བ་བྱས་པ་མ་ཟད་དུས་དེ་ནས་
བཟུང་གདུང་མཆོད་ཀྱི་མང་འགྱེད་ཀྱང་ཁོ་ཚོས་གཏོང་རྒྱུ་དང་ཡོན་
བདག་སློབ་མ་རྣམས་ཀྱིས་གཙོར་བྱས་རྡེག་ཆ་མཁན་དང་འབྲེལ་་་
ཐོགས་པའི་སེམས་ཅན་ཐམས་ཅད་ལ་འདི་ཕྱིའི་སྐྱབས་འཇུག་ཞུ་བ་
སོགས་ ཀྱི་སྲོལ་ གསར་ འབྱེད་ པའི་ ཐབས་ ལམ་ བཟང་ བོ་ བཙུགས།
དེ་ལྟར་བླ་མའི་ཐུགས་དགོངས་རྫོགས་ཕྱིར་ཆོས་བརྒྱུད་ཀྱི་ཕྱོགས་སུ་མི་
འགྲོ་བ་ལྷག་བསམ་རྣམ་པར་དག་པའི་དགེ་བཅུ་ལ་བརྩོན་ན་ཕན་
ཡོན་བསམ་གྱིས་མི་ཁྱབ་སྟེ། 《དུས་ཀྱི་འཁོར་ལོའི་རྩ་བའི་རྒྱུད་ཀྱི་
དུམ་བུ་བླ་མའི་ཡོན་ཏན་བཟུང་བའི་རྒྱུད་》ལས།
“ཉེ་དུ་འབྲེལ་བ་ཤུལ་ན་གནས་པ་ཡིས། །
གཤིན་གྱི་དོན་དུ་དགེ་བ་གང་བྱས་པའི། །
རྣམ་པར་སྨིན་པ་མ་ཤུལ་བེའུ་བཞིན། །
གང་དུ་སྐྱེས་པ་དེ་ཡི་རྗེས་སུ་འབྲང༌། །
དེ་བཞིན་མོས་གུས་ལྡན་པའི་སློབ་མ་ཡིས། །
བླ་མ་འདས་ནས་གདུང་བས་མཆོད་བྱས་ན། །
ཐུགས་ཀྱི་དགོངས་པ་གོང་དུ་ཡོངས་རྫོགས་ཤིང་། །
སློབ་མས་བླ་མའི་རྣམ་ཐར་རྟོགས་པར་འགྱུར། །
བླ་མ་འདས་བའི་ལོ་ཟླ་ཚེས་གྲངས་དག།
- 116 -
་



གདན་ས་རང་གི་མཁས་གྲུབ་འགའི་མཛད་རྣམ།
ངེས་པར་བཟུང་སྟེ་མཆོད་པ་བྱས་གྱུར་ན། །
བསྐལ་པར་བསགས་པའི་སྡིག་ཆེན་རབ་བཅོམ་ནས། །
ཤིན་ཏུ་མི་ཟད་གཤིན་རྗེའི་གྲོང་ལས་ཐར། །
སྟོང་གསུམ་སྐྱེ་བོ་མིག་བྲལ་སྲོག་ཉམས་ལ། །
མིག་སྲོག་བྱིན་ཀྱང་དེ་ཡི་དཔེར་མི་ཕོད། །
དེ་བཞིན་སྐྱེ་བོ་དགྲ་བཅོམ་ལ་བཀོད་ནས། །
བསྐལ་པར་མཆོད་པའི་དགེ་བས་དཔེར་མི་ཕོད། །
བསྐལ་བ་གྲངས་མེད་བྱས་པའི་སྡིག་པ་ཡང༌། །
མུན་ལ་ཉི་མ་ཇི་བཞིན་མ་ལུས་སེལ། །”
ཞེས་གསུང་བ་ལྟར་ཚེ་རབས་འདི་དང་བསྐལ་བ་གྲངས་མེད་དུ་
བསགས་པའི་ཉེས་ལྟུང་ཐམས་ཅད་དང་མ་རུང་དུག་གསུམ་ལས་བྱུང་
པའི་སྡིག་པ་མི་དགེ་བའི་ཉེས་པ་མཐའ་དག་སེལ་བའི་ ཐབས་ཟབ་
སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་དགེ་བ་རླབས་ཆེན་ལྡན་
པ་ཚད་མས་གྲུབ་བོ། ། སྒོར་ཁྲི་ཕྲག་ཁ་ཤས་ཀྱིས་བཞེངས་བའི་སྐུ་
གདུང་བྱང་ཆུབ་མཆོད་རྟེན་དེ་འདུ་ཁང་ཆེན་མོའི་དྲི་གཙང་ཕུག་ཏུ་
གདན་དྲངས་ནས་དད་ལྡན་འགྲོ་བའི་བསོད་ནམས་གསོག་པའི་རྟེན་
དུ་བཞུགས་སུ་གསོལ་ལོ་། །
གཞན་ཡང་དགོན་འདིར་ཉེ་བའི་དུས་སུའང༌། གཞུང་བརྒྱ་
ཡ་
117 -



གདན་ས་རང་གི་མཁས་གྲུབ་འགའི་མཛད་རྣམ།
སྨྲ་བའི་དབང་བོ་བློ་བཟང་བསྟན་འཛིན། གྲུབ་པའི་གོ་འཕང་
མཐོན་པོར་གཤེགས་པ་རྗེ་བསྟན་པ་རྒྱ་མཚོ་སོགས་མདོ་སྔགས་བསྟན་
པའི་རྒྱལ་མཚན་འཛིན་པའི་མཁས་གྲུབ་བགྲང་ལས་འདས་པ་བྱོན་
དང་འབྱོན་བཞིན་པ་ལགས་སོ། །
རྟ་མཆོག་བདུན་གྱི་ཤུགས་ལ་མ་བརྟེན་སྐྱ་རེངས་བུ་མོའི་བསུ་
མ་མེད། །
བཅུ་གཉིས་ཁྱིམ་གྱི་ཕེབས་ལམ་མི་ལྡན་པད་མོའི་འདབ་ལོ་གྲོལ་
མིན་པའི། །
རྒྱུད་སྡེ་རྣམ་བཞིའི་མཐོངས་སུ་རབ་འཕགས་འཆད་སྤེལ་འོད་
ཟེར་འབུམ་འབྱེད་མཁན། །
ཐུགས་བསྐྱེད་ཀུན་ཚང་ཉི་མ་གཅིག་གིས་ ལྗོངས་འདིའི་མུན་
ཚོགས་ལྷག་མེད་གཞིལ། ། ，
རིགས་རུས་མཐོན་པོ་སུམ་མཐིལ་ གངས་ལས་ རྒྱལ་སྲས་སེང་
ཆེན་ངར་མ་འཁྲུངས། །
ཕུན་ཚོགས་རྣམ་དཔྱོད་མཆེ་བ་རབ་རྣོ་ལུང་རིགས་རལ་བ་སྡུག་
ཅིང་སྣུམ། །
བཅུ་ཕྲག་ཡོན་ཏན་ལུས་སྟོབས་དར་ཏེ་རྒོལ་ངན་གཤེད་དུ་རྒྱུ་
བའི་ཚེ། །
– 118 -



གདན་ས་རང་གི་མཁས་གྲུབ་འགའི་མཛད་རྣམ། །
དུས་འགྱུར་ཆོམ་རྐུན་མཚོན་ལ་དྲངས་པས་སྙིང་རླུང་དམར་བོ་
སངས་ཐམས་མེད། །
དཀོན་པའི་མཆོག་གྱུར་མདོ་སྔགས་རྒྱལ་བསྟན་མི་དབང་ནོར་
བཟང་མངའ་ཐང་མེད། །
རྒྱ་མཚོའི་གོས་ཅན་ཁྱད་པར་བཟུང་བའི་ངོ་མཚར་ཚངས་བའི་
དབྱངས་ཀྱི་དཔལ། །
མ་བཟོད་དྲག་སྔགས་བཟླས་པར་འབད་པའི་རྟོག་གེ་ཧ་རི་ནག་
པོའི་དཔུང་། །
ཀུན་ནས་ ཕམ་ཚེ་བཤད་སྒྲུབ་རྒྱལ་ མཚན་མཁའ་རུ་བསྒྲེངས་
ཁྱོད་བསྟན་པའི་རྒྱན། །
ཆོས་ བརྒྱད་ མཛེས་ མས་ལུས་སེམས་བསླུས་ཏེ་འགའ་རེས་་་་་
གཞུང་ལུགས་ཆང་བཞིན་འཐུངས། །
བང་མཛོད་སྟོང་བའི་འདྲེ་གདོན་གསོད་ཕྱིར་ཁ་ཅིག་དྲག་་་་་་
སྔགས་བཟླས་བར་བརྩོན། །
ངེས་དོན་བཤད་སྒྲུབ་དྲི་བྲལ་གངས་ལྗོངས་མཁའ་མཐར་་་་
དབེན་པའི་དུས། །
འཁོར་འདས་སྐྱོན་ཡོན་ཇི་བཞིན་མཁྱེན་པའི་མཁས་གྲུབ་ཁྱེད་
རྣམས་སྐལ་བས་རྙེད། །
，
-
119 -



དུས་འགྱུར་སྐབས།
/
0
མཐའ་བྲལ་སྔོ་བསངས་ནམ་མཁའི་མཐོངས། །
ཉི་ཟླའི་འོད་ཀྱིས་མཛེས་པ་ལྟར། །
བཀྲ་ཤིས་ཆོས་གླིང་སྡེ་ཆེན་པོ། །
ངེས་དོན་བཤེས་གཉེན་དག་གིས་བསྲུངས། །
རྒྱུད་ཆེན་ཀུན་དགའ་དོན་འགྲུབ་ནས་བཟུང་སྟེ། །
བརྒྱུད་པའི་གསང་བ་སྔགས་ཀྱི་གངྒཱ་མོ། །
རྒྱུད་སྟོད་མཐའ་བྲལ་རྒྱ་མཚོའི་ངོགས་ཡངས་འདིར། །
ཐོས་བསམ་སྒོམ་པས་དྲངས་རྣམས་བཀའ་དྲིན་ཟབ། །
ཡར་ངོས་ཚེས་ཀྱིས་ཆུ་ཀླུང་རྣམ་བཞི་བསྐྱེད། །
དེས་ཀྱང་ཟླ་བའི་འཕེལ་ཁ་རྫོགས་པ་བཞིན། །
གསུང་སྐྱེས་བུ་སློབ་གུར་ཀུམ་གསར་བའི་སྡེས། །
ཁྱེད་ཅག་མཛད་བཟང་སྐྱོང་ལ་ཀུན་ནས་བྲེལ། །
ཞེས་རི་བོང་དགོན་བཀྲ་ཤིས་བྱང་ཆུ་བ་ཆོས་འཕེལ་ གླིང་གི་
དན་རབས་བཤད་སྒྲུབ་བསྟན་པའི་མཛེས་རྒྱན་ལས་གདན་ས་རང་གི་
མཁས་གྲུབ་འགའི་མཛད་རྣམ་བརྗོད་པའི་སརྒ་སྟེ་ལྔ་བའོ། །
གསུམ་པ། དུས་འགྱུར་ཆེན་པོའི་སྐབས་ཉམས་རྒུད་བྱུང་
ཚུལ།
རྗེ་བཙུན་བླ་མ་ཚུལ་ཁྲིམས་རིན་ཆེན་གྱི་ཐུགས་བསྐྱེད་དང་་་་
– 120-



དུས་འགྱུར་སྐབས། །
བཀའ་ཆེན་གདན་རབས་རིམ་བྱོན། གདན་ས་རང་གི་མཁས་གྲུབ་
རིམ་བྱོན་གྱིས་གཙོས་དགེ་འདུན་གྱི་སྡེ་ཆེན་པོས་རི་བོང་དགོན་གསར་
དུ་ཚུགས་ནས་མི་ལོ་ཉིས་བརྒྱ་ལ་ཉེ་བའི་བར་ཉིན་མཚན་ཁོར་མོ་ཡུག་
ཏུ་ཐོས་བསམ་གྱིས་དུས་འདའ་བར་མཛད་ཅིང་ལྷ་ཁང་དང་འདུ་ཁང་
རྟེན་དང་བརྟེན་པ་བཅས་ཕྱོགས་ཐམས་ཅད་ནས་དབྱར་གྱི་ཆུ་གཏེར་
ཆེན་པོའི་དཔལ་ལ་ཅོ་འདྲི་བརྩོན་ཞིང་བསླབ་གསུམ་སྡེ་སྣོད་འཛིན་
པའི་དགེ་འདུན་པ་ཉིས་བརྒྱ་ལ་ཉེ་བར་འཕེལ་རྒྱས་བླ་ན་མེད་པ་བྱུང་
ཡང་སེམས་ཅན་སྤྱི་མཐུན་གྱི་ལས་དབང་དམར་ཕྱོགས་ཟླ་བའི་རྗེས་སུ་
བསྙེགས་པ་ས་ཕོ་ཁྱིའི་( ༡༩༥༨ )ལོ་ནས་གངས་ཅན་སཱ་ལའི་སྨན་
ལྗོངས་ཆེན་མོར་རྒྱུ་སྐར་ལྟར་བཀྲ་བའི་བསྟན་པ་བསྟན་འཛིན་སྦྱིན་
བདག་དང་བཅས་པ་ལ་ཉམས་འགྲིབ་ཆེན་པོ་བྱུང་བ་ལྟར།
ལོ་དེའི་ཟླ་བརྒྱད་པའི་ཚེས་བཞི་ནས་དགོན་འདིར་ཡང་ཉམས་
རྒུད་བྱུང་སྟེ་ ལྷ་ཁང་དང་འདུ་ཁང་སོ་སོའི་སྒོ་བརྒྱབས་ ཅིང་དགེ་་་
འདུན་པ་རྣམས་མཐའ་བ་ཡུལ་ཚོའི་མི་རྣམས་དང་ཆབས་ཅིག་བྲག་
རྒན་ཟེར་བའི་རི་རྩར་དེད། དེར་ཉིན་ཁ་ཤས་ལ་ཚོགས་འདུ་བྱས་
རྗེས་གྲྭ་བ་ཕལ་ཆེར་ཕྱིར་རང་རང་གི་ཡུལ་དུ་མངགས། སྤྱི་ཆེན་ཆོ་
ཤུལ། སྤྱི་ཆུང་འཇམ་དབྱངས་རྒྱ་མཚོ། བླ་ མ་ བསྟན་ པ་ དགེ།
དགེ་སྐུལ་རྗེ་དཀོན་མཆོག་རྒྱལ་མཚན་སོགས་གྲྭ་བ་བཅུ་ལྷག་ལོགས་སུ་
121 -



དུས་འགྱུར་སྐབས།
བཀར་ནས་བྱ་བ་མང་བོ་ཞིག་ནག་ཉེས་སུ་བགྲང་སྟེ་ཐེར་འདོན་དང་
ངོ་རྒོལ་བྱས་རྗེས་མཛོད་དགེ་རྫོང་གི་ཁྲིམས་ཁང་དུ་ཁྲིད། ཟླ་དགུ་
བའི་ཚེས་ཉི་ཤུའི་ནང་སླར་ཡང་མཁན་པོ་ཀུན་བཟང་བྱམས་པ་སོགས་
གྲྭ་རྒན་ཁ་ཤས་མཛོད་དགེར་ཁྲིད་དེ་བཙོན་དུ་བཅུག
ཟླ་ བཅུ་བའི་ཚེས་བཅུ་དགུའི་མཚན་མོར་བླ་གྲྭ་མང་བོ་ ($#
p ) ཟེར་བའི་ཁྲིམས་ཁང་དུ་བསྐྱེལ་ཏེ་ཕྱོགས་སོ་སོར་བཀྲམ།
སྔ་ཕྱིར་ཕྱོགས་ཡས་མས་ཀྱི་ཁྲིམས་ཁང་ནས་མཁན་པོ་བྱམས་པ་
ཀུན་བཟང༌། སྤྱི་པ་ཆེན་པོ་ཆོ་ཤུལ། སུམ་མཐིལ་དགེ་བཤེས་ཆེན་
མོ་ཕུན་ཚོགས་ཡོན་ཏན། ཤེས་རབ་གསེར་ཉ། ཧུ་ར་བླ་མ། ཨ་
ཁུ་བསྟན་པ་དགེ། བློ་བཟང་དོན་འགྲུབ། བློ་རབ། བཟོད་པ།
ཨ་ཁུ་བླ་མ། བློ་རྒྱལ། སངས་རྒྱས་སོགས་གྲྭ་རྒན་བཅུ་ལྷག་ཕྱིར་
རང་ཡུལ་དུ་སླེབས་མ་ཐུབ་པར་སྐུ་གཤེགས།
རིམ་གྱིས་དགོན་པའི་འདུ་ཁང་དང་ལྷ་ཁང་དུ་བཞུགས་པའི་
རྟེན་གཙོ་མཛོད་དགེའི་བླ་མ་ཚུལ་ཁྲིམས་རིན་ཆེན་གྱིས་བཞེངས་ཤིང་
སངས་རྒྱས་འོད་སྲུང་གི་འཕེལ་གདུང་གཟུངས་བཞུགས་ན་བཞུགས་
པའི་ སྟོན་པའི་སྐུ་བྱིན་ ཅན། དཔལ་གསང་བ་འདུས་ པའི་བློས་་་་
བསླང་བདུད་རྩི་ རང་འབེབ་ ཅན། རྗེ་ ཚུལ་ ཁྲིམས་རིན་ཆེན་གྱི་་
འབྲལ་སྤང་སྟོན་པ། རིན་གོང་གཞལ་དུ་མེད་པའི་བྱང་ཆུབ་མཆོད་
- 122 -



དུས་འགྱུར་སྐབས། །
རྟེན། སྣར་ཐང་ནས་གདན་དྲངས་བའི་གསེར་བྲིས་རྗེ་ཙོང་ཁ་བ་
བརྒྱད་ཅུའི་གྱན་ཐང་ཉི་ཤུ། གསེར་གྱིས་བྲིས་པའི་དཔག་བསམ་
འཁྲི་ཤིང་གི་ཐང་ག་སུམ་ཅུ། སེང་ཚང་སྐུ་འཕྲེང་གཉིས་པས་གནང་
བའི་འཇམ་དབྱངས་དཀར་བོའི་གསེར་སྐུ། བསྟན་འགྱུར། སུམ་
ཕབ་བྱས་པའི་འཕགས་པ་བརྒྱད་སྟོང་བ་གསེར་དངུལ་སྤེལ་མས་བྲིས་
པ། རྒྱལ་དབང་ཐམས་ཅད་མཁྱེན་པས་ཀྱང་བསྔགས་བརྗོད་ཀྱི་མེ་
ཏོག་འཐོར་བའི་གསེར་གྱིས་བྲིས་བའི་རྒྱལ་བའི་ཡུམ་ཆེན་མོ། ལྟུང་
སྐྱ་རོལ་བའི་རྡོ་རྗེའི་གསུང་འབུམ། པཎ་ཆེན་སྐུ་འཕྲེང་མང་བོས་
དགོན་འདིའི་གདན་རབས་རིམ་བྱོན་ལ་བསྩལ་བའི་བདག་རྐྱེན་དང༌
བཀའ་ཐམ། བཀའ་ཤོག་སོགས་སྐུ་གསུང་ཐུགས་རྟེན་བགྲང་གིས་
མི་ལོངས་པ་དང་གསུང་རབ་ལྷ་ཁང་བཅས་གཏོར་བཤིག་མེར་སྲེག་ཆུ་
ལ་བསྐུར་བ་སོགས་བྱས་ཏེ་མིང་གི་ལྷག་མ་མེད་པར་བཟོས། ལྷ་
ཁང་དང་འདུ་ཁང་གྲྭ་ཤག་བཅས་སུ་གླིང་བ་སྟོད་སྨད་བར་གསུམ་
དང་མཐའ་བ་སོགས་ཀྱི་ཀུན་ཧྲེ་བསྡད་དེ་དགོན་པའི་རྣམ་པ་ཙམ་
ཡང་མེད་པར་གྱུར། ཆུ་སྟག་( ༡༩༦༢ ) ལོར་ཕྱོགས་ཐམས་ཅད་
དུ་དགོན་པ་ཉམས་གསོ་བྱེད་པའི་དོད་ཙམ་བྱུང་ཡང་འདིར་གྲགས་
འགུལ་མེད་པར་ལུས། སྤྱི་ལོ་ ( ༡༩༦༩ ) ལོ་ནས་རིགས་གནས་
གསར་བརྗེ་ཆེན་པོ་ཞེས་པའི་ལོ་བཅུའི་ཟིང་འཁྲུགས་ཀྱི་མེ་ལྕེ་དམར་
- 123-



དུས་འགྱུར་སྐབས།
-
---
བོ་སྨྱོས་བ་བཞིན་ཕྱོགས་འདིར་མཆེད་དེ་རྟ་མགྲིན་ལྷ་ཁང་མ་གཏོགས་
ཀ་བ་དྲུག་ཅུ་ལྷག་ཅན་གྱི་ཚོགས་ཆེན་འདུ་ཁང་དང་བྱམས་ཁང་་་་
སོགས་གཅིག་ཀྱང་མ་ལུས་པ་ ཐལ་བའི་རྡུལ་དུ་བཏང༌། གྲྭ་ཤག་
རྣམས་སུ་བཞུགས་པའི་དཔེ་ཆ་མང་བོ་རླུང་ལ་བསྐུར་ཞིང་རྒྱུ་ནོམ་
ཡོད་ཚད་གང་འདོད་དུ་ཁྱེར། དེ་ལྟར་མནར་གཅོད་དང་སྡུག་་་་
བསྔལ། མུ་གེ་སོགས་བཟོད་པར་དཀའ་པའི་ཞགས་ཐག་ནག་པོས་
ཡོངས་སུ་བསྡམས་ཏེ་མི་ལོ་མང་བོར་དབུགས་ཀྱི་གཏོང་ལེན་དང་མིག་
གི་ལྟ་སྟངས་ཙམ་ལའང་ཉམས་འཇོག་དང་དོགས་ཟོན་བྱེད་བཞིན་
ཆེས་ཉམ་ཆུང་དང་ཐབས་སྡུག་གི་འཚོ་བ་སྐྱེལ་དགོས་བྱུང་ངོ། །
རྒྱལ་བསྟན་ཏི་སིའི་ལྟོ་བ་ལས་བབས་སྣ་ཚོགས་གྲུབ་མཐའི་ཤང་ཤང་
ཆུ་བོ་དལ་གྱིས་རྒྱུ། །
རྐང་བཞི་ཕྱུགས་དང་ལོ་ལེགས་སྙེ་མས་འཕེལ་ཁ་འགྲན་ཚེ་རོང་འབྲོག་
དགའ་བའི་འཛུམ་དཀར་གྲོལ། །
གངས་ཅན་སཱ་ལའི་སྨན་ལྗོངས་ཡངས་པོར་རྐང་གཉིས་སུ་ཡིན་འཚེ་
མེད་ཞི་བདེའི་འཚོ་བ་སྐྱིད། །
- 124 -



གངན་ས་རང་གི་མཁས་གྲུབ་འག་འི་མཛད་རྣམ། །
བྱ
་
རང་མཚན་ཐུབ་པའི་ཀླུང་ཆུང་ལེན་སྐབས་བཟློག་ཏུ་མེད་པའི་གློ་བུར་
དུས་འགྱུར་ས་ཆེན་གཡོས། །
མཚན་གྱི་སྙན་པ་ཡོད་དགུ་ཚང་བའི་《རིག་གསར》སྲིད་མོ་ཤ་ཟན་
མས༑ ༑
ཕྲེང་འཛིན་འབུམ་གྱི་ཁྲག་དྲོན་མཆོད་ཅིང་དོན་ལྔ་སྣོད་དྲུག་ཚོགས་
འཁོར་བཤམས། །
རུས་པའི་གདན་དཀར་གཅལ་དུ་བཀྲམ་ སྟེ་རྐང་གླིང་དམར་བོའི་་་
དབྱངས་རྟ་འགྲན། །
ཁ་སེམས་ནག་ཀྱང་བསྒྱུར་བཅོས་བཟང་ཞེས་སྨྱོན་པའི་གར་སྟབས་
ལང་ལོང་གཡོ། །
རྒྱལ་བའི་བསྟན་པ་སྔོ་བསངས་ནམ་མཁའི་མདངས། །
གཞན་དུ་བསྒྱུར་བ་ནམ་ཡང་ཡོད་མིན་ཏེ། །
ནག་ཕྱོགས་ཤར་རླུང་བཙན་པོའི་འདུ་འགོད་ཀྱིས། ། །
སྒྲིབ་དང་བྲལ་བའི་སྣང་བ་ཅིར་ཡང་འཆར། །
རིན་བྲལ་རིན་ཆེན་གཏེར་མཛོད་མེ་ལ་བསྲེགས། །
གསུང་རབ་གསུང་འབུམ་གང་ཡིན་རླུང་ལ་སྤུར། ། །
འདུ་ཁང་ལྷ་ཁང་དང་བཅས་ས་ལ་བརྡབས། །
གསེར་སྐུ་དངུལ་སྐུ་མང་བོ་ཆུ་ལ་འཕངས། །
- 125 -



གངན་ས་རང་གི་མཁས་གྲུབ་འག་འི་མཛད་རྣམ།
-
-
བྱམས་ལྡན་བླ་མ་མུན་པའི་བཙོན་ལ་བཅུག།
མཁྱེན་ལྡན་མཁས་དབང་སྐྱག་ལུད་བྲན་དུ་བཀོལ། །
དཔྱོད་ལྡན་དཔོན་པོ་མཐོན་པོའི་གཡང་ལ་བཏགས། །
བརྩེ་ལྡན་ཕ་མ་འདུར་རྒྱུགས་གཡོག་ལ་ཁྲིད། །
རང་རིགས་གཤེད་དུ་བབས་པ་རང་མི་འགས། །
ཆུ་སྣ་གར་ཁྲིད་རང་གཤིས་སྟོན་བཞིན་དུ། །
ཕ་རྒན་བསད་པའི་དམར་ནག་ཁྲག་གི་གོས། །
འདུ་ཚོགས་ཁྲོམ་པའི་དབུས་སུ་ངོམ་སོ་བྱས། །
ཡོད་ན་ཕྱུག་བདག་མིང་གིས་ངོ་རྒོལ་དམར། །
མེད་ན་《ཏ་ཀྲེར》སློབ་ཟེར་དགག་ཁྲིད་བཙན། །
བཅུ་ཕྲག་རིག་གཞུང་རྔ་བཅད་རྔོག་ལོ་བྱས། །
རི་ཆུ་ལབ་རྩེ་སོགས་ལ་ཞྭ་ནག་གཡོག།
འཆི་བདག་ཡིན་ཞེས་རྭ་ཅན་མ་བྱུང་ལ། །
འདྲེ་གདོན་ཡིན་ཞེས་མཆེ་བ་མ་གཙིགས་ཀྱང་། །
དགའ་རབ་བྱིན་རླབས་ཟབ་པའི་དཔུང་ཚོགས་འདིས། །
ཡངས་བའི་རྒྱལ་ཁམས་ཆེན་མོ་བར་མེད་དཀྲུགས།
ལོ་སྟོང་བསགས་པའི་ཁྱད་འཕགས་རིན་ཆེན་ནོར། །
ལོ་བཅུའི་ཟིང་འཁྲུགས་དམར་བོས་ཁྱུར་མིད་བཏང་། །
– 126 ཁ



ཉམས་པ་སླར་སོས་སྐབས།
ལོ་རྒྱུས་བསུབ་ཏུ་མེད་པའི་རྡོ་རིང་འདི། །
ལོ་ན་རྒན་གཞོན་སུ་ཡིན་ཐུགས་ལ་ཟུངས། །
རིག་གསར་ཚེར་མའི་འཇིག་རྟེན་གྱི། །་
རྣམ་པ་ཁོ་བོས་མ་མཐོང་ཡང་། །
སྡུག་མྱོང་རྒན་པོའི་ཞལ་སྒོ་ན། །
ཆ་ཙམ་མ་ཉམས་གསལ་ལེར་གནས། །
ཞེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་
གདན་རབས་བཤད་སྒྲུབ་བསྟན་པའི་མཛེས་རྒྱན་ལས་དུས་འགྱུར་
ཆེན་པོའི་སྐབས་ཉམས་རྒུད་བྱུང་ཚུལ་གྱི་སརྒ་སྟེ་དྲུག་པའོ། །
བཞི་བ། ། ཉམས་པ་སླར་སོས་ཏེ་དར་རྒྱས་སུ་
འགྲོ་བཞིན་པའི་ད་ལྟའི་རྣམ་པ།
ཉམས་པ་སླར་གསོས་ཏེ་དར་རྒྱས་སུ་འགྲོ་བཞིན་བ་ད་ལྟའི་
རྣམ་པ་བརྗོད་པ་ལ། ཆོས་སྒོ་ཕྱེས་ཏེ་གསར་འཚོགས་དང་རྟེན་
བཞེངས་མཛད་ཚུལ། ཕྱོགས་སོ་སོ་ནས་སྐྱེས་ཆེན་དམ་པ་གདན་
དྲངས་ཏེ་འཆད་སྤེལ་གནང་བ། འདོན་འགྲིག་ཀུན་སྤྱོད་ཀྱི་རིམ་པ།
སྐུ་གསུང་ཐུགས་རྟེན་ཇི་ཙམ་བཞུགས་པའི་དཀར་ཆག་འགོད་པ་སྟེ་
བཞིའོ། །
（༡)ཆོས་སྒོ་ཕྱེས་ཏེ་གསར་འཚོགས་དང་རྟེན་བཞེངས་་་་
– 127 –



ཉམས་པ་སླར་སོས་སྐབས།
མཛད་ཚུལ།
བཟོད་མེད་དུས་འགྱུར་གྱི་མུན་པ་ནག་པོས་བར་མེད་དུ་གཡོག་
སྟེ་ཡུན་རིང་ཕྱིན་མཐར། རབ་བྱུང་བཅུ་དྲུག་པའི་ལྕགས་སྤྲེལ་(
༡༩༨༠)ལོ་ནས་རིག་གནས་གསར་བརྗེ་ཆེན་པོའི་དཔུང་ཚོགས་རྩ་
བ་ནས་ཕམ་སྟེ་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པར་གཏན་ལ་ཕབས་པའི་སྲིད་ཇུས་བཟང་
བོ་མེས་རྒྱལ་གྱི་ཁྱོན་ཡོངས་ལ་སྤྲོས་པ་དང་ཆབས་ཅིག
རྒྱལ་བསྟན་ཡང་དར་གྱི་སྐལ་བཟང་མངོན་པར་ ཤར་བས་་་་
དགོན་སྡེ་སོ་སོར་ཆོས་སྒོ་ཕྱེ་འགོ་བརྩམས།
ལོ་དེར་རི་བོང་དགོན་ལའང་རྫོང་དང་ཞང་སྲིད་གཞུང་གིས་
ཆོས་སྒོ་ཕྱེས་ཏེ་སླར་འཚོགས་རྒྱུའི་ཆོག་མཆན་ཐོབ་པས་ཚེ་སྲོག་གསར་
དུ་རྙེད་པ་ལྟ་བུའི་དགའ་བ་དང་བཅས་ཏེ་གླིང་བ་སྨད་མའི་མཉམ་
ལས་ཁང་གི་ནང་དུ་འཚོགས། ཨ་ཁུ་བློ་བཟང་བསྟན་འཛིན་གྱིས་
དབུ་མཛད་བྱས་ཏེ་གནས་བརྟན་བཅུ་དྲུག་གི་ཕྱག་མཆོད་གསུངས་(
སྔོན་གྱི་གྲྭ་བ་བཅུ་དགུ་མ་གཏོགས་ལྷག་མེད)སྤྱི་ལོ་ (༡༩༨༡)ལོའི་ཧོར་
ཟླ་དང་བོར་སྔོན་གྱི་རྟ་མགྲིན་ལྷ་ཁང་ ( ལྷ་ཁང་འདི་མཐའ་བ་ཡུལ་ཚོས་
མཛོད་ཁང་ལྟ་བུ་བྱས་ནས་བཞག་པའི་དྲིན་གྱིས་གཏོར་བཤིག་ཆེན་མོ་མ་ཐེབས་
པར་ལྷག་ཡོད)དུ་སྐུ་གསུང་ཐུགས་རྟེན་ཅི་འབྱོར་བཞུགས་སུ་གསོལ་ཏེ་
- 128 -



ཉམས་པ་སླར་སོས་སྐབས།
ཆོ་འཕྲུལ་སྨོན་ལམ་ཆེན་མོ་ལ་གསར་དུ་འཚོགས། ལོ་དེ་ནས་ཡར་
ངོ་མར་ངོའི་གསོ་སྦྱོང་དང་དབྱར་གནས། དཔལ་གསང་བ་འདུས་
པ་དང་འཇིགས་བྱེད།
བདེ་མཆོག་དྲིལ་བུ་ལྷ་ལྔ་གསུམ་གྱི་སྒྲུབ་མཆོད། ཀུན་རིག་ཆོ་
ག་ཐུགས་རྗེ་ཆེན་པོའི་ཆོ་ག་ཉིན་གསུམ། བསྐང་གསོ་སོགས་ལ་
འཚོགས་ཐུབ་བྱུང༌། གཞན་ཡང་ལོ་དེའི་སྟོན་ཁར་ཡུལ་སྐྱོང་ལ་སྒོའི་
ཉེ་འདབས་ཀྱི་ཐང་ཆེན་དུ་ཀུན་གཟིགས་བཅུ་བ་ཆེན་མོ་༧པཎ་ཆེན་
ཨེར་ཏི་ནི་ཆོས་ཀྱི་རྒྱལ་མཚན་དཔལ་བཟང་བོ་མཆོག་གདན་དྲངས་ཏེ་
རི་བོང་དགོན་འདུས་སྤྱི་ནས་གསོལ་བ་བཏབས་པ་བཞིན། རྗེ་བློ་
བཟང་སྦྱིན་པ་དགོན་འདིའི་མཁན་ཁྲི་ལ་བསྐོས། སྔོན་གྱི་ཐང་ཀ་
དང་རྟེན་རྙིང་སོགས་ལ་རབ་གནས་མཛད། རྣམ་སྲས། འཛམ་
དཀར་ཕོངས་སེལ་མ་གསུམ་གྱི་གཏེར་བུམ་བསྒྲུབས། ཀུན་་་་་་་
གཟིགས་མཆོག་གི་སྐུ་དཔར་སོགས་རྟེན་སྐལ་མང་དུ་བསྩལ་ཞིང་ཆོས་
སྲིད་ལུགས་གཉིས་ཀྱི་ཆ་ནས་བསླབ་སྟོན་རྒྱ་ཆེ་བ་མཛད། སྤྱི་ལོ་ (
༡༩༨༥)ལོར་དུས་འཁོར་སྒྲུབ་མཆོད་སླར་གསོ་དང་ཀུན་རིག་་་་
བདག་འཇུག་གསར་དུ་ཚུགས། རྗེ་རིན་པོ་ཆེའི་《རྟོགས་བརྗོད་
འདུན་ལེགས་མ》ལས།
“རྒྱུད་སྡེ་གཉིས་པ་སྤྱོད་པའི་རྒྱུད་རྣམས་ཀྱི། །
129 —



ཉམས་པ་སླར་སོས་སྐབས།
•
གཙོ་བོར་གྱུར་བ་རྣམ་སྣང་མངོན་བྱང་གི།
རྒྱུད་ལ་སྦྱངས་པས་སྤྱོད་པའི་རྒྱུད་ཀྱི་ཕྱོགས། །
གང་ཡིན་དེ་ཡང་ལེགས་པར་ངེས་པར་བྱས། ། ”ཞེས་གསུངས་
པ་ལྟར། རྒྱུད་སྡེ་བཞིའི་ནང་ཚན་སྤྱོད་པའི་རྒྱུད་ཀྱི་གཙོ་བོར་གྱུར་
བ་རྣམ་སྣང་མངོན་བྱང་གི་སྒྲུབ་མཆོད་རྗེ་དཀོན་མཆོག་རྒྱལ་མཚན་གྱི་
ཐུགས་བཞེད་ལྟར་གསར་དུ་བཙུགས། དེའི་ཕྱི་ལོར་སྔར་ འདོན་
བཞིན་པའི་བདེ་མཆོག་དྲིལ་བུ་ལྷ་ལྔའི་སྒྲུབ་མཆོད་དེ་དཔལ་འཁོར་ལོ་
སྡོམ་ པ་ ལྟ་ ཨུ་ བའི་ ལུགས་ ཀྱི་ སྒྲུབ་ མཆོད་ དུ་ བསྒྱུར། སྤྱི་ ལོ་(
༡༩༨༩ ) ལོ་ནས་གླིང་བ་དགོན་གྲོང་དྲུག་གི་གྲོས་ཁ་གཅིག་མཐུན་
ངང་ཚོགས་ཆེན་འདུ་ཁང་གསར་བཞེངས་བྱེད་རྒྱུ་བྱས། སྟག་ཚ་ཨ་
ལགས་རྗེ་སྐལ་བཟང་འཇིགས་མེད་བསྟན་པའི་རྒྱལ་མཚན་ཚང་གིས་
སྒོར་༧༠༠༠ ཁྲི་ཆེན་ལྔ་བ་ཆེན་པོ་རྗེ་བློ་བཟང་རྣམ་རྒྱལ་ལུང་རིགས་
སེང་གེ་མཆོག་གིས་སྒོར་ ༡༩༠༠༠ཁཱཤུལ་སྤྲུལ་སྐུས་སྒོར་༡༠༠༠ ཤིང་
བཟའ་སྐལ་བཟང་ཆོས་ཀྱི་རྒྱལ་མཚན་ཚང་གིས་སྒོར་༩༠༠༠ གཞན་
གླིང་བ་དགོན་གྲོང་དྲུག་གིས་རྒྱུ་འབྱོར་ཅི་ཡོད་ཕུལ་ཏེ། དགོན་པའི་
ཨ་ཁུ་བཟོད་པ་དང༌ བརྩོན་འགྲུས ཨ་ཁུ་དགོན་པ་གསུམ་དང་
གླིང་བ་སྟོད་སྨད་བར་གསུམ་རྔ་བ་ཁུལ་དམག་ཡན་ལག་ཕྱུགས་གཉེར་
འབྲོག་ར་ ( གླིང་བ་མོ་ཁྲང་ཟེར )མཐའ་བ་བཅས་དགོན་གྲོང་གི་མི་སྣ་
– 130 -



ཉམས་པ་སླར་སོས་སྐབས།
སུམ་ཅུ་ཙམ་ལ་འདུ་ཁང་གསར་བཞེངས་ཀྱི་ཁུར་སྤྲད། ཁོ་ཚོས་ཀྱང་
ཉིན་མཚན་དབྱེར་མེད་དུ་ཀ་བ་རིང་ཐུང༌ ༡ ༢༠ ཅན་གྱི་འདུ་ཁང་
གསར་བཞེངས་ཀྱི་ལས་འགོ་དངོས་སུ་བརྩམས། སྤྱི་ལོ་ (༡༩༨༥)
ལོར་དགོན་གྲོང་གི་མི་སྣ་ཨ་ཁུ་བཟོད་པ། རི་འབྲིང་། སྐལ་བཟང་
བཟོད་པ། བྱང་རིག་ཁོ་བཅས་པེ་ཅིན་དུ་ཀུན་གཟིགས་རིན་པོ་ཆེར་
ལོ་སྐལ་འབུལ་དུ་ （ ཁོང་སྐུ་མ་གཤེགས་ཀྱི་པར་གླིང་བ་དགོན་གྲོང་གིས་་
བསྐྱལ )སོང་སྐབས། ཨ་ཁུ་བཟོད་པས། འདུ་ཁང་གསར་་་་་་
བཞེངས་བྱེད་གྱིན་ཡོད་པས་ལེགས་འགྲུབ་ཡོང་བར་སྐྱབས་འཇུག་
ཞུས། ཁོང་གིས་ཁྱེད་ཅག་གི་དགོན་པའི་ནུབ་ཕྱོགས་ཀྱི་བརྒྱ་རྩའི་
ངོས་སུ་སྦྱིན་བསྲེག་མང་བོ་ཕུལ་དང་འདུ་ཁང་ལེགས་འགྲུབ་ཡོང་
གསུངས། ཕྱིར་ཡོང་སྟེ་རིམ་གྲོ་མྱུར་དུ་བསྒྲུབས། ལོ་འཁོར་་་་
གསུམ་ཙམ་གྱི་རིང་ལ་འདུ་ཁང་གསར་བཞེངས་ཀྱི་ལས་འཛིན་ པ་
རྣམས་ཀྱིས་གཙོས་དགོན་གྲོང་གཉིས་ཀྱིས་འབད་བརྩོད་བྱས་པ་ལ་
བརྟེན། སྒོར་ཁྲི་ཕྲག་བཞི་བཅུ་ལྷག་སོང་བའི་ཚོགས་ཆེན་འདུ་ཁང་
རྩིག་པ་རྡོ་ལས་བྱས་ཤིང་བླ་བྲང་བཀྲ་ཤིས་འཁྱིལ་གྱི་རྒྱུད་སྨད་གྲྭ་ཚང་
གི་འདུ་ཁང་དང་ཚད་གཞི་མཐུན་པ་བཟོ་བཀོད་ཚོན་རྩི་དང་བཅས་
པ་ཆ་ཐམས་ཅད་ནས་ཕུན་སུམ་ཚོགས་པ་ཞིག (༡༩༨༦)ལོར་
འགྲོ་བའི་བསོད་ནམས་ཀྱི་རྟེན་དུ་གྲུབ། བསོད་ནམས་དཔལ་གྱིས་
- 131-
-
--



ཉམས་པ་སླར་སོས་སྐབས།
མཐོ་པའི་ཕྱོགས་རིས་མེད་ཀྱི་སྦྱིན་བདག་མང་བོས་སྐུ་གསུང་ཐུགས་
རྟེན་མཆོད་རྫས་ཡོ་བྱད་སོགས་བགྲང་གིས་མི་ལངས་པ་གས་་་་
བཞེངས་དང་བཞག་འཇོག་བྱས་པས་འཆི་མེད་ལྷ་ཡི་གྲོང་ཁྱེར་ས་ལ་
འཕོས་པ་ལྟར་གྱུར་བ་ན་རྣམ་འདྲེན་ཟས་གཙང་གི་སྲས་བོ་ལྷ་ལས་
བབས་པའི་དུས་ཆེན་ཁྱད་པར་ཅན་ཏེ་སྨིན་དྲུག་ཟླ་བའི་དམར་ཕྱོགས་
བཟང་བོ་གཉིས་པར་ཚོགས་ཆེན་འདུ་ཁང་ལེགས་གྲུབ་ཀྱི་དགའ་སྟོན་
རྒྱ་ཆེར་བསྟར་ཞིང་ ཉིན་དེའི་སྦྱིན་བདག་ ཨ་ཁུ་འཇམ་དབྱངས་རྒྱ་
མཚོས་བྱས། ཕྱོགས་སོ་སོའི་དགོན་པ་དང་ལྷ་སྡེ་རྣམས་ཀྱི་འདུ་ཁང་
ལེགས་འགྲུབ་ལ་སྐུ་གསུང་ཐུགས་རྟེན་སོགས་ལེགས་སྐྱེས་སྣ་གཚོགས་
ཕུལ། ཁྱད་པར་དུ་གླིང་བ་སྟོད་སྨད་པར་གསུམ་གྱི་དཔོན་པོ་པཎ་
ཆེན་སྐྱབས་དང་མཁན་པ་ཐར ནམ་ཁོ་གསུམ་གྱིས་དགའ་སྟོན་ལ་
ཅི་འབྱོར་གྱི་འབུལ་བ་བཏེགས་བས། རི་བོང་དགོན་གྱིས་ཁོ་ཚོར་
སྟོན་པའི་གསེར་སྐུ་བྱོན་ལེགས་མ་རེ་རྟེན་སྐལ་དུ་གནང་།
གཞན་ཡང་སྤྱི་ལོ་( ༡༩༥༩ ) ལོར་ གླིང་ བ་སྨད་མས་ སྦྱིན་་
བདག་བྱས་ཏེ་ཀ་བ་ཉི་ཤུ་ལྷག་ཅན་གྱི་རྗེའི་ལྷ་ཁང་གསར་དུ་བཞེངས་
པ་དང་། སྤྱི་ལོ་ (༡༩༨༨)ལོར་སྨད་མའི་མགོ་ལོག་ཟླ་བས་སྒོར་
ཁྲི་གཉིས་ལྷག་གིས་བྱང་ཆུབ་མཆོད་རྟེན་ཆེན་མོ་བཞེངས། སྤྱི་ལོ་(
༡༩༨༩ ) ལོར་ཨ་ཁུ་འཇམ་དབྱངས་རྒྱ་མཚོས་སྦྱིན་བདག་བྱས་ཏེ་
- 132 -



མ
，
ཉམས་པ་སླར་སོས་སྐབས།
སྒོར་ཁྲི་གཉིས་ལྷག་གིས་འཇམ་དབྱངས་ཀུན་གཟིགས་ཀྱི་ལྷ་ཁང་རྟེན་
དང་བརྟེན་པ་བཅས་ལེགས་པར་བཞེངས་། སྤྱི་ལོ་ ( ༡༩༩༢)
ལོར་རྒྱ་པཎ་ཆེན་སྐྱབས་ཀྱིས་སྦྱིན་བདག་བྱས་ཏེ་སྒོར་ཁྲི་བཞི་ལ་ཉེ་
པས་ཐུགས་རྗེ་ཆེན་པོའི་ལྷ་ཁང་བཞེངས། སྤྱི་ལོ་(༡༩༩༦)ལོར་
དགོན་པའི་སྤྱི་ཟུར་གྲགས་པ་རྒྱ་མཚོས་སྒོར་ཁྲི་བཅུ་ལྷག་གིས་ཞབས་
བརྟན་ སེང་གདོང་ ལྷ་ ཁང་རྟེན་དང༌བརྟེན་པ་བཅས་ པ་ བཞེངས།
ཁམས་བཀྲ་ཤིས་དོན་འགྲུབ་སོགས་ཁྱིམ་ཚང་འགས་སྒོར་ཁྲི་ལྔ་ལ་ཉེ་
པས་བཟོ་བཀོད་ལེགས་ཤིང་ལྟ་ན་སྡུག་པའི་འཁོར་ཕྲེང་བརྒྱ་ལྷག་
དང་། བར་མའི་ཚེ་དཔག་སྐྱབས་ཚང་གིས་སྒོར་ཁྲི་བཞི་ཙམ་གྱིས་
བླ་བྲང་བཀྲ་ཤིས་འཁྱིལ་གྱི་འཁོར་ཆེན་དང་མཚན་ཉིད་མཐུན་ཞིང་
གསུང་རབ་དཔར་ཁང་གི་གཟུངས་སྔགས་ཆ་ཚང་བཞུགས་པའི་་་༌་
ཐུགས་རྗེ་ཆེན་པོའི་འཁོར་ཆེན་སོགས་བཞེངས། གཞན་རུ་སྡེ་དང་
ཁྱིམ་སྒེར་གྱིས་འཁོར་ཁང་གསར་བསྐྲུན་དང་རྟེན་བཞེངས་སོགས་
མཐའ་ཡས་ཀྱང་སོ་སོར་འབྲི་ཁོམ་མ་བྱུང་ལ་རྟེན་རྣམས་འོག་གི་་་
དཀར་ཆག་སྐབས་སུ་གསལ། སྔོན་དགོན་འདིར་ཆོ་འཕྲུལ་ སྨོན་
ལམ་གྱི་ཚེས་བཅུ་གསུམ་ཉིན་གོས་སྐུ་བཤམས་སྲོལ་མེད་པས། རྗེ་
དཀོན་མཆོག་རྒྱལ་མཚན་ཚང་གིས་ཐུགས་བརྩོན་དང་བསྐུལ་མ་ཡང་
ཡང་གནང་པས་སྨད་མའི་ཨ་བུ་རུ་སྐོར་གྱིས་སྒོར་ཁྲི་གསུམ་ལ་ཉེ་བས་
- 133 -



ཉམས་པ་སླར་སོས་སྐབས།
གོས་སྐུ་ཆེན་མོ་གཙོ་ཐང་རྒྱལ་བ་བྱམས་པ་མཆོག་ལྷ་བླ་མ་ཚུལ་ཁྲིམས་
རིན་ཆེན། ཀུན་གཟིགས་རིན་པོ་ཆེ། རྗེ་རིན་པོ་ཆེ། སྐྱེས་བུ་
གསུམ་གྱི་སྲུང་མ་བཅས་གསར་བཞེངས་བྱས་པས་སྤྱི་ལོ་ (༡༩༨༨)
ལོར་ཆོ་འཕྲུལ་སྨོན་ལམ་གྱི་ཚེས་བཅུ་གསུམ་ཉིན་གོས་སྐུ་བཤམས་
མཇལ་གྱི་སྲོལ་ལེགས་པར་ཚུགས།
སྤྱི་ལོ (༡༩༨༩ ) ལོའི་ཟླ་བཞི་བའི་ནང་མཁན་ཆེན་བློ་བཟང་
སྤྱིན་པ་མཆོག་གི་གསུང་བཀོད་ལྟར་གྲྭ་བ་སུམ་ཅུ་ལྷག་བཞག་སྡོམ་
ཁང་སར་དགོན་དུ་ཕེབས་ཏེ་ཟླ་གསུམ་ལྷག་གི་རིང་ལ་གཙང་བཀྲ་
ཤིས་ལྷུན་པོའི་རྩེ་སྔགས་པ་གྲྭ་ཚང་གི་ཕྱག་བཞེས་ལྟར་གྱི་འཆམ་ཆ་
ཚང་བར་བསླབས། སྤྱི་ལོ་ ( ༡༩༩༠ ) ལོའི་ཆོ་འཕྲུལ་སྨོན་ལམ་གྱི་
ཚེས་བཅུ་བཞིའི་ཉིན་འཆམ་དངོས་སུ་ཚུགས་པས་དགེ་ལྟས་མང་དུ་
བྱུང་ཞིང་མཇལ་བའི་འདུ་ཚོགས་ཀྱང་སྔར་ཡུལ་འདིར་བྱུང་མ་མྱོང་བ་
ལྟ་བུ་རྒྱས། (གུང་ཐང་དྲུག་པ་ཆེན་མོ་༧རྗེ་བཙུན་བསྟན་པའི་དཔང་ཕྱུག་
མཆོག་ཡུལ་འདིར་ཕེབས་སྐབས་ཀྱི་གསུང་བཤད་ཅིག་ཏུ། “ འཆམ་ཚུགས་པ་
ཤིན་ཏུ་ལེགས། སྔོན་རི་བོང་དགོན་མ་ཚུགས་པའི་སྔོན་དུའང་ཡུལ་འདིར་
འཆམ་ཞིག་ཅུང་ཚུགས་པའི་ལོ་རྒྱུས་ཡོད། འཆམ་ཟེར་བ་འདི་སྔོན་པཎ་ཆེན་
དཔལ་ལྡན་ཡེ་ཤེས་ཀྱི་དག་པའི་གཟིགས་སྣང་དུ་ཆོས་སྐྱོང་རྣམས་ཀྱིས་ཞལ་་
གཟིགས་ཤིང་གར་འཁྲབ་པའི་རྣམ་པ་དངོས་བུ་སློབ་རྣམས་ལ་ཕྱག་ཁྲིད་གནང་
134 -



ཉམས་པ་སླར་སོས་སྐབས། །
བ་ཞིག་རེད ”སོགས་གསུངས།)དེ་ལྟར་ཆར་རྗེས་ཀྱི་མྱུ་གུ་བཞིན་དུ་དགོན་
འདིར་ཕྱོགས་ཐམས་ཅད་ནས་འཕེལ་རྒྱས་བྱུང་སྟེ་འགྲིག་ལམ་ཀུན་
སྤྱོད་དང་ཚོགས་འདོན་སོགས་སྔར་སྲོལ་བཟང་པོ་རྒྱུན་སྐྱོང་ དང་།
བསྟན་འགྲོར་གཅིག་ཏུ་སྨན་ཞིང་མཁོ་གལ་ཆེ་བའི་སྔར་མེད་མང་བོ་
གསར་བཏོད། ལྷ་ཁང་དང་འདུ་ཁང་མང་པོ་གསར་བཞེངས་དང་
རྒྱ་བསྐྱེད་བླ་ན་མེད་པ་བྱས་སོ། ། ་་།
འོད་དཀར་གཞོན་ནུ་གཟའ་ཡིས་ཟིན་ན་ཡང་། །
ཡུན་རིང་མི་འགོར་གྲོལ་བ་ཆོས་ཉིད་བཞིན། །
འགྲོ་བའི་བསོད་ནམས་ཆུ་གཏེར་མ་སྐམ་པས། །
རྒྱལ་བསྟན་པད་མའི་འཛུམ་དཀར་ཅིས་མི་གྲོལ། །
དད་ལྡན་འགྲོ་བའི་ལོངས་སྤྱོད་གཏེར་ཁ་དང་། །
སྣ་ཚོགས་བཟོ་བའི་འཕྲུལ་འཁོར་ལྷན་འཛོམས་པས། །
དགེ་ལེགས་བྱེ་བས་རབ་གཏམས་རྟེན་བརྟེན་པའི། །
གཟི་བྱིན་དབྱིག་འཛིན་སྒེག་མོའི་ལྟོ་བར་ཆགས། །
སྔོན་བྱོན་དམ་པའི་ཕྱག་རྒྱུན་ཆུ་བོ་བཞིའི། །
རང་མདངས་མ་ཉམས་གླིང་འདིའི་མཚོ་མོར་འབེབ། །
འགའ་རེ་སྔར་ལས་ལྷག་པར་གོང་འཕེལ་བས། །
མཁས་གྲུབ་མང་བོས་བསྔགས་བརྗོད་མེ་ཏོག་ཐོར། ། །
་
--
135 ཡཁས་



ཉམས་པ་སླར་སོས་སྐབས།
-
，
དུས་འགྱུར་ཆེན་པོའི་རླུང་ནག་འཚུབ་མའི་ཁྲོད། །
ལུས་སེམས་དལ་བ་མེད་པར་ངལ་ངལ་བས། །
ད་ལྟ་ཆོས་སྒྲ་སྙན་མོའི་དབྱངས་རྟ་དང་། །
ལྷན་ཅིག་བག་ཕེབས་སིམ་པའི་བདེ་བ་མྱོང་། ། །
ཞེས་པའང་སྤྲོ་དགའི་རླུང་ཤུགས་གྱེན་དུ་རྒྱུ་བའི་རང་སྒྲའོ། །
（༢)ཕྱོགས་སོ་སོ་ནས་སྐྱེས་ཆེན་དུ་མ་གདན་དྲངས་ཏེ་འཆད་
སྤེལ་གནང་ཚུལ།
རི་བོང་དགོན་གསར་དུ་ཚུགས་ཏེ་མང་ཚོགས་བཅོས་བསྒྱུར་
བྱས་པའི་བར་དུ་གུང་ཐང་སྐུ་འཕྲེང་རིམ་བྱོན་སོགས་སྐྱེས་ཆེན་དམ་
པ་དུ་མས་དགོན་འདིར་ཞབས་ཀྱི་པད་མོ་བཀོད་དེ་དམ་པའི་ཆོས་ཀྱི་
གྲུ་ཆར་སྤྲོས་ཚུལ་དུས་ཡུན་གྱིས་བསྐལ་བས་མ་ངེས་ཀྱང་། འདིར་
བསྟན་པ་ཡང་དར་གྱི་སྐབས་ཕྱོགས་སོ་སོ་ནས་སྐྱེས་ཆེན་དུ་མ་གདན་
དྲངས་ཏེ་འཆད་སྤེལ་གནང་ཚུལ་ཐོ་ཙམ་འགོད་པ་ལ།
རབ་བྱུང་དྲུག་པའི་ལྕགས་མོ་བྱ་( ༡༩༨༡)ལོའི་སྟོན་ཁར་
ཀུན་གཟིགས་བཅུ་བ་ཆེན་མོ་༧པཎ་ཆེན་ཨིར་ཏི་ནི་ཆོས་ཀྱི་རྒྱལ་་་
མཚན་དཔལ་བཟང་བོ་མཆོག་ལ་སྒོའི་ཉེ་འདབས་སུ་གདན་གདྲངས་
སྐབས་གླིང་བ་དགོན་གྲོང་གི་ཞུས་ངོར་ སྐྱབས་འགྲོ། དམིགས་
བརྩེ་མ། དགའ་ལྡན་ལྷ་བརྒྱ་མ། ཚེ་ལྷ་རྣམ་གསུམ། མ་ཎི།
- 136 -



ཉམས་པ་སླར་སོས་སྐབས།
-
，
མ
བྱང་ཤམ་བྷ་ལར་སྐྱེ་བའི་སྨོན་ལམ་སོགས་ཀྱི་ལུང་གནང་། རྒྱལ་
ཁབ་ཀྱི་རྩ་ཁྲིམས་བརྩི་སྲུང་དང་། མི་རིགས་མཐུན་སྒྲིལ། ཕ་མར་
བཀུར་སྟེ་སོགས་བྱེད་དགོས་པའི་བཀའ་སློབ་མང་དུ་བསྩལ། རབ་
བྱུང་བཅུ་བདུན་པའི་མེ་སྦྲུལ་（༡༩༥༩）ལོའི་སྟོན་ཁར་གུང་ཐང་
དྲུག་པ་ཆེན་མོ་༧རྗེ་བཙུན་བསྟན་པའི་དབང་ཕྱུག་དཔལ་བཟང་བོ་
མཆོག་ དགོན་ འདིར་ གདན་ དྲངས་ ཏེ་ ཉིན་ ཁ་ ཤས་ ལ་ བཞུགས།
དགེ་འདུན་འདུས་པའི་ཚོགས་དབུར་ཕེབས་ཏེ་ཐུགས་སྨོན་གནང་།
ཐུགས་རྗེ་ཆེན་པོའི་དབང་དང་། གདུགས་དཀར་བྱད་གྲོལ་་་་༌
དབང༌། འཇམ་དབྱངས་དམར་སེར་གྱི་རྗེས་གནང་བཅས་ཀྱི་་་་
བཀའ་དྲིན་བསྩལ། དགོན་གྲོང་གཉིས་ཀ་ལ་ཐུགས་བརྩེ་བས་་་་
བཀའ་སློབ་མང་དུ་བསྩལ་བ་ལས་ཟུར་གཅིག་སྒྲ་ཐག་ (6& # )ཏུ་
གསལ་བ་འདི་ལྟར། “ ས་ཆ་འདི་མགོན་པོ་འོད་དཔག་མེད་ཀྱི་
གདུལ་བྱའི་ཞིང་ཁམས་དངོས་ཡིན། སྔོན་མཛོད་དགེ་གླིང་བ་འདི་
ཧ་ཅང་དར་མྱོང་། རྣམ་ཐར་སོགས་སུ་གསལ་བ་ལྟར་ན་དུད་ཁྱིམ་
སྟོང་གཅིག་དང་ལྔ་བརྒྱ་ཙམ་ཡོད་ཚོད་རེད། དེ་དུས་ཀྱི་དཔོན་པོ་
རྣམས་ཀྱིས་ཀུན་མཁྱེན་འཇིགས་མེད་དབང་བོ་དང་གུང་ཐང་བསྟན་
པའི་སྒྲོན་མེ་སོགས་ ཡུལ་འདིར་གདན་དྲངས་ཏེ་ཆོས་འབྲེལ་ ཟབ།
ཀུན་མཁྱེན་ཡབ་སྲས་ཀྱི་སློབ་མ། གླིང་པའི་དཔོན་ཚང་གི་རྒྱུད་དུ་
- 137 -



ཉམས་པ་སླར་སོས་སྐབས།
འཁྲུངས་པའི་བླ་བྲང་དགེ་བཤེས་ཚུལ་ཁྲིམས་རིན་ཆེན་ཚང་གིས་རི་
བོང་དགོན་གསར་དུ་བཏབས་རྗེས་བླ་བྲང་ནས་དགེ་རྒན་མངགས་ཏེ་
སྐྱོང་ཁུར་གནང་བ་དང་དགོན་པའི་མིང་ཡང་ཀུན་མཁྱེན་མཆོག་གིས་
བསྩལ་བའི་ལོ་རྒྱུས་ཡོད། མཛོད་དགེ་ཉིན་མ་དང་བྱམས་མེ་བུམ་
སྐོར་སོགས་གླིང་བ་ནས་ཆད་པ་ ཤ་ སྟག་རེད། ད་སྐབས་རུ་སྡེ་་་
སོགས་ སྔོན་ ལྟར་མི་རྒྱུས་ཀྱང་སྐྱབས་མགོན་སྣང་བ་མཐའ་ཡས་ཀྱི་
ཐུགས་བསྐྱེད་སྨོན་ལམ་གྱིས་དགོན་གྲོང་གཉིས་ཀ་འཕེལ་རྒྱས་དགའ་
རབ་བྱུང་འདུག དེང་སང་སྤྱི་ཚོགས་རིང་ལུགས་ཀྱི་སྲིད་ཇུས་་་་
བཟང་ཞིང་རིག་གནས་གསར་རྗེ་ཟེར་བའི་གཉའ་གནོན་མེད་པས་རྒྱུ་
ནོར་ཕྲན་ཚེགས་རེ་ཡོད་དུས། ཁྱེད་གསར་བུ་རྣམས་ ཀྱིས་མགོ་་་
འཕང་གནམ་དུ་བཏེགས་ཏེ་རང་སྣང་གང་དྲན་མ་ཤོད། ཁྱེད་ཚོ་སུ་
ཡིན་ཡང་ཕན་ཚུན་འགྲིག་མཐུན་ངང་། ཁ་སེམས་དཀར་པོས་བྱ་བ་
སྒྲུབས་དང༌། སངས་རྒྱས་ཀྱི་ཆོས་དང༌རྒྱལ་ཁབ་ཀྱི་རྩ་ཁྲིམས་ལ་
མཐུན་པས་རང་གི་ཚེ་འདི་ཕྱིའི་དོན་ཡང་དེས་འགྲུབ་པ་ཡིན། ངེད་
གུང་ཐང་ཚང་ལ་མཚོན་ན། སྐུ་གོང་མ་གུང་ཐང་བསྟན་པའི་སྒྲོན་
མེ། རྗེ་དཀོན་མཆོག་བསྟན་པའི་རྒྱལ་མཚན་སོགས་སྐུ་འཕྲེང་རིམ་
བྱོན་ས་འདིར་ཕེབས་ཤིང་ཆོས་གསུངས་བས་མི་རབས་སྔོན་ནས་ཆོས་
འབྲེལ་ཟབ་མོ་ཡོད། བདག་ཀྱང་མཛོད་དགེ་གླིང་བར་ཐེངས་་་་་
- 138 ཁ



ཉམས་པ་སླར་སོས་སྐབས།
གསུམ་ལ་ཡོང་མྱོང་། བར་སྐབས་དུས་དབང་གིས་མི་ལོ་བཞི་བཅུ་
ཙམ་ལ་མ་ཐོན། ད་སྐབས་ལོ་མཐོན་པོར་སོན་ཀྱང་སྔོན་ཀྱི་ཆོས་
འབྲེལ་དང་ཁྱེད་ཚོའི་རེ་བ་ལྟར་འགྲིམ་འགྲུལ་མི་བདེ་ཞིང་ལམ་ཐག་
རིང་པོ་ལ་མ་འཛེམ་པར་ཡོང་བ་ཡིན། དེས་ན་ངའི་ ཤ་ཚ་བའི་
སེམས་གཏམ་ནི། དགོན་པ་གྲྭ་ཚང་ཡིན་ན་ཐུགས་མཐུན་ཁྲིམས་
གཙང་གི་ངོས་ནས་ལམ་བསླབ་པ་གསུམ་གྱི་ཉམས་ལེན་དང་། ཐོས་
བསམ་སྒོམ་གསུམ་ལ་བརྩོན་པ། སྔར་སྲོལ་བཟང་པོ་མི་ཉམས་པ་
བཅས་བྱེད་རྒྱུ་ཤིན་ཏུ་ནས་ཀྱང་གལ་ཆེ། དེང་སང་ཆོས་ལུགས་དད་
པ་རང་མོས་ཡིན་ཀྱང་། དགོན་པའི་ནང་དུ་ཞུགས་ཕྱིན་དགོན་པའི་
འགྲིག་ཁྲིམས་གང་ཡོད་ལ་བརྩི་བཀུར་ནན་མོ་བྱེད་དགོས། ཁྱེད་
འཇིག་རྟེན་གྲོང་བ་ཚོས་ནམ་ཡིན་ཡང་ནང་འཁྲུགས་དང་ས་རྩོད་ཆུ་
རྩོད་མ་བྱེད་པར་ཕུ་ནུ་འགྲིག་མཐུན་དང་དཀོན་མཆོག་གསུམ་ལ་དད་
པ་བརྟན་པོ་བྱོས་དང་། ཡུལ་འདིར་སྔོན་ནས་ད་བར་དུ་ཚེ་འདས་
ཅི་ཡོད་དང༌། ཁྱེད་ཅག་ཚང་མ། ཕྱི་མ་ན་ངན་སོང་མེད། བར་
དོ་ན་འཇིགས་སྐྲག་མེད། ཐར་བ་དང་ཐམས་ཅད་མཁྱེན་པའི་གོ་
འཕང་མྱུར་དུ་འཐོབ་པའི་སྨོན་ལམ་འདེབས་ ” ཞེས་སོགས་ཀྱི་བཀའ་
སློབ་མཐའ་ཡས་པ་བསྩལ།
སྤྱི་ལོ་ (༡༩༨༨ )ལོའི་སྟོན་ཁར་ལྔ་རིག་སྨྲ་བའི་པཎ་ཆེན་ཤིང་
f39 -
-
-



ཉམས་པ་སླར་སོས་སྐབས།
བཟའ་བསྐལ་བཟང་ཆོས་ཀྱི་རྒྱལ་མཚན་མཆོག་དགོན་འདིའི་དབང་
སྐུར་བླ་མར་གདན་དྲངས། འཇིགས་བྱེད་ལྷ་བཅུ་གསུམ་མའི་་་་
དབང་སྟ་གོན་དང་བཅས་པ། གསང་འདུས། བདེ་མཆོག་ལཱུ་ཨུ་
བ། ཐུགས་རྗེ་ཆེན་པོ། ཀུན་རིག མི་འཁྲུགས་པ་རྣམས་ཀྱི་
དབང་། རིགས་གསུམ་སྤྱི་སྒྲུབ༔ མགོན་པོ། ཆོས་རྒྱལ། ལྷ་
མོ། རྟ་མགྲིན་གསང་སྒྲུབ་རྣམས་ཀྱི་རྗེས་གནང་། འཇམ་དཔལ་
མཚན་བརྗོད། ཚ་གསུར་གྱི་ལུང་། སྐྱབས་འགྲོའི་ཁྲིད་སོགས་་
སྨིན་རྒྱས་སུ་བསྩལ།
བླ་བྲང་བཀྲ་ཤིས་འཁྱིལ་གྱི་རྒྱུད་སྨད་བླ་ཟུར་རྡོ་རམས་པ་ལྷ་
མོའི་བློ་བཟང་ཚུལ་ཁྲིམས་རྒྱ་མཚོས་མཛད་པའི་དགོན་འདིའི་བཅའ་
ཡིག་《དངུལ་དཀར་མེ་ལོང་》ལ་ཟུར་རྒྱན་ཞིག་ཞུས་པར་ཟུར་རྒྱུན་
རྔ་ཡབ་དཀར་པོ 》ཞེས་པ་ལྗགས་རྩོམ་གནང་བས། རྗེ་དཀོན་
མཆོག་རྒྱལ་མཚན་ཚང་དགེ་སྐུལ་ལ་བཞུགས་སྐབས་ཐོག་མར་ཚོགས་
དབུས་སུ་གསུངས། སྤྱི་ལོ་( ༡༩༩༢ )ལོའི་ཟླ་བརྒྱད་པའི་ཚེས་
བཅུ་གསུམ་ཉིན་སླར་ཡང་ཤིང་བཟང་རིན་པོ་ཆེས་ཡུལ་འདིར་ཞབས་
ཀྱི་ པད་ མོ་ བཀོད། ཚེས་བཅོ་ལྔའི་ཉིན་འཇིགས་བྱེད་དཔའ་པོ་་་
གཅིག་པའི་དབང་གི་སྟ་གོན། - བཅུ་དྲུག་ཉིན་དཔའ་པོ་གཅིག་པའི་
དབང་། ཁྲི་ཆེན་སྐུ་འཕྲེང་གཉིས་པའི་གསུང་གི་མ་ཎི་རིལ་སྒྲུབ་
14༥) –



ཉམས་པ་སླར་སོས་སྐབས། །
༥
དང༌། སྐྱབས་འགྲོ། དགའ་ལྡན་ལྷ་བརྒྱ་མ། ཡོན་ཏན་གཞི་
གྱུར་མ། རྣམ་རྒྱལ་མའི་གཟུངས་། བླ་མཆོད་བཅས་ཀྱི་ལུང་་་་
གནང་། ཚེས་ བཅུ་བདུན་ཉིན་རྣམ་ སྣང་ མངོན་ བྱང་ གི་དབང་།
ལྟུང་བཤགས། སྐབས་གསུམ་པ། མཛད་བཅུ། རྟེན་འབྲེལ་
བསྟོད་པ། - ཇོའི་བསྟོད། རྟོགས་བརྗོད་འདུན་ལེགས་མ། རྣམ་
དག་གངས་རི་མ། དཔལ་ལྡན་ས་གསུམ་མ། ལམ་རིམ་བསྡུས་
དོན། བཟང་སྤྱོད། བྱམས་སྨོན་རྣམས་ཀྱི་ལུང་གནང་། ཚེས་
བཅོ་ བརྒྱད་ ཉིན། སྨན་ བླའི་ དབང་། ཐེག་ ཆེན་ གསོ་ སྦྱོང་།
སྤྱོད་འཇུག་ ཐོག་ མཐའ་ མ ༑ བདེ་སྨོན། བྱམས་པའི་སྐུ་་་
གཟུགས་ མ། བར་ དོའི་ འཕྲང༌ སྒྲོལ། ལམ་ སྔགས་ སྨོན་ ལམ།
བསྟོད་པ་དོན་ལྡན་མ། ཉི་གཞོན་འཆར་ཀ་མ། རྗེའི་གསང་རྣམ།
སྨན་ཐུང༌། མདོ། གདུགས་དཀར། སེང་གདོང་མའི་ཟློག་་་་
བསྒྱུར་སོགས་ཀྱི་ལུང་བསྩལ། ཚེས་བཅུ་དགུའི་ཉིན། རིགས་་་
གསུམ་སྤྱི་སྒྲུབ། ཆོས་རྒྱལ་ཕྱི་ནང་གསང་གསུམ་རྣམ་སྲས་བཅས་ཀྱི་
རྗེས་གནང་། བག་རྩེ་དང་གནས་ཆུང་རྒྱལ་བོ་སྐུ་ལྔའི་སྲོག་གཏད།
ཚེས་ཉི་ཤུའི་ཉིན། འཇམ་དབྱངས་དཀར་བོ། སྒྲོན་དཀར། ཀླུ་
དབང་རྒྱལ་བོ། སེང་གདོང་མ་བཅས་ཀྱི་རྗེས་གནང་དང་སྒྲོལ་མའི་
ལུང་། ཚེ་དབང་བཅས་གནང་ངོ། ། ་་ །
ཡ 141 -
-



ཉམས་པ་སླར་སོས་སྐབས།
ཚིགས་ སུ་ བཅད་ པས་ སྤོས་ སྐོར་བྱས་རྗེས་གནམ་ལོ་གསར་ཚེས་ཀྱི་
དགའ་སྟོན་ལ་རོལ། ཀུན་གཟིགས་ རིན་པོ་ཆེའི་ གཙོས་བསྟན་
འཛིན་སྐྱེས་བུ་རྣམས་ཀྱི་ཞབས་བརྟན་དུ་ལོ་གཅིག་ལ་གྲྭ་བ་རེ་རེས་
འཇིགས་བྱེད་བསྙེན་པ་སོགས་ཅི་གསུངས་ཀྱི་གྲངས་ཀ་འབུལ།
ཚེས་ གཉིས་ ཉིན་གནས་ཆུང་རྒྱལ་བོ་སྐུ་ལྔའི་ལྷ་ཚེས་རྒྱས་ པ་
གསུངས། ཚེས་བདུན་གྱི་ཕྱི་དྲོར་ཆོ་འཕྲུལ་སྨོན་ལམ་ཆེན་མོར་ཡར་
འཚོགས་བྱས་ཏེ་ཕྱག་ལེན་ཐམས་ཅད་བླ་བྲང་བཀྲ་ཤིས་འཁྱིལ་ལྟར།
ཡར་འཚོགས་ཉིན་སྐྱབས་འགྲོ་སེམས་བསྐྱེད་རྒྱས་པ་དང་། སྐབས་
གསུམ་པ་ཆོས་སྐྱོང་རྣམས་ཀྱི་གཏོར་འབུལ་རྒྱུས་པ་བཅས་གསུངས་ཏེ་
གྲོལ། ཚེས་བརྒྱད་ནས་སྨོན་ལམ་དངོས་གཞི་ལ་འཚོགས་ཤིང་ཉིན་
ཐམས་ཅད་དུ།། ཞོགས་འཚོགས་ལ་སྐྱབས་འགྲོ་སེམས་བསྐྱེད་རྒྱས་
པ་དང་ཛམ་དཀར་ཆུ་རྒྱུན། ལམ་རིམ་གསོལ་འདེབས། ཡོན་
ཏན་གཞིར་གྱུར་མ། འཇིགས་བྱེད་ལྷ་བཅུ་གསུམ་མ་དང་གསེར་
ཞུན་མ། འཇིགས་བྱེད་ལྷོ་ སྒོ་བཅས་གསུངས། དེ་ནས་འཇམ་
དཔལ་མཚན་བརྗོད་ཀྱི་“ཆོས་ཀྱི་རྒྱལ་མཚན་ལེགས་པར་འཛུགས”
ཞེས་བའི་བར་གསུངས་ཏེ་གྲོལ། གུང་ཚིགས་ལ་གནས་བཅུ་དང་
གཏོར་འབུལ་རྒྱས་པ། དེ་ནས་ མཚན་ བརྗོད་ཀྱི་ “འགྲོ་ན་་་་་
གདུགས་ གཅིག་ ཡངས་ བ་ སྟེ” ཞེས་ པ་ ནས་ གསུངས་ པ་ དང་།
，
-- 148 -



ཉམས་པ་སླར་སོས་སྐབས། །
དཔལ་ལྡན་ས་གསུམ་མ་བར་རྟ། གཏོར་འབུལ་མདོར་བསྡུས་བར་
རྟ་བྱས་ཏེ་ གྲོལ། དེ་ནས་དུང་བརྡ་གསུམ་དང་བཅས་ སྨོན་ལམ་
དངོས་ གཞི་ ལ་ འཚོགས། དམིགས་ བརྩེ་ མའི་ བར་ རྟ་ དང༌།
ལེགས་བྲིས་མ། སྐབས་གསུམ་པ། བྱམས་བའི་སྨོན་ལམ་དང་
ཐོག་མཐའ་བ་གཉིས་རེས་མོས། (འདིའི་ནང་དབུ་མཛད་ཀྱིས་བླ་མར་
མཇལ་ཁ་ཞུ) བསྟན་པའི་སྒྲོན་མེའི་གསུང་གི་མཆོད་ཕྲེང་ སྟེ། ངོ་་
མཚར་བའི་མཆོད་པ་བཅོ་བརྒྱད། མཆོད་པ་ཉེར་གཅིག་པ་དང་
ཉེར་ལྔ་བ། ཡོ་བྱད་ཀྱི་མཆོད་པ་བཅུ། དབུ་རྒྱན། དར་་་་་
དཔྱངས། ཆོས་གོས་རྣམ་གསུམ། དྲང་སྲོང་གི་སྣོད། གདུགས་
རྒྱལ་མཚན། རྔ་བོ་ཆེ། དུང་གཡས་འཁྱིལ། རྒྱལ་སྲིད་སྣ་་་་
བདུན། འདོད་ཡོན་ལྔ་། བཀྲ་ཤིས་རྟགས་བརྒྱད་འབུལ་་་་་
སོགས་《དགེ་ལེགས་གཏེར་མཛོད》ཇི་ལྟ་བ་དང་། མཇུག་ཏུ་བླ་
མས(མཁན་པོ་ཕེབས་ན་བསྔོ་བ་སོགས་མཁན་པོས་གསུངས་དགོས) བསྔོ་བ་
དང༌། བསྟན་འབར་མ། བདེ་སྨོན་གསུངས་པ་སོགས་གྲྭ་ས་ཆེན་
པོའི་ཕྱག་བཞེས་མ་ཉམས་པ་དང་། དགོང་འཚོགས་ལ་དྲུག་ཅུ་བ་
བསྔོས་ཏེ་གྲོལ་བ་ཡིན་ནོ། ། ཚེས་བཅུ་གསུམ་ཉིན་གོས་སྐུ་ཆེན་མོ།
ཚེས་བཅུ་བཞིའི་ཉིན་རྩེ་སྔགས་པ་ གྲྭ་ཚང་གི་ཕྱག་ལེན་ལྟར་འཆམ་
ཆེན༑ ཚེས་བཅུ་དྲུག་ཉིན་བྱམས་པ་གླིང་སྐོར་ཆེན་མོ། (རྗེ་
- 149 -



ཉམས་པ་སླར་སོས་སྐབས།
བཙུན་བྱམས་པ་མགོན་པོའི་སྣང་བརྙན་ཁྱོགས་ལ་བཞུགས་སུ་གསོལ་ཏེ་གླིང་
སྐོར་བྱེད་པ་ནི་རྗེ་བཙུན་བྱམས་མགོན་གླིང་འདིར་མྱུར་དུ་བྱོན་ཏེ་ཆོས་ཀྱི་འཁོང་
ལོ་བསྐོར་བ་དང་འཁོར་ཀྱི་ཐོག་མར་འགྱུར་བ་སོགས་རྟེན་འབྲེལ་གྱི་གནད་ཆེན་
པོ་ཡོད་པ་སྔོན་བྱོན་དམ་པ་རྣམས་ཀྱིས་མང་དུ་གསུངས)ཚེས་བཅུ་བདུན་
ཉིན་སྨོན་ལམ་ཆེན་མོའི་ ལྷག་མཆོད། ཧོར་ཟླ་གཉིས་པའི་ཚེས་་་་
བརྒྱུད་ནས་རས་བྲིས་ལ་བརྟེན་ཏེ་དཔལ་གསང་བ་འདུས་པའི་སྒྲུབ་
མཆོད་ཉིན་བདུན་སྦྱིན་སྲེག་དང་བཅས། བཅོ་ལྔའི་ཉིན་རྔ་ཆིངས།
ཧོར་ཟླ་གསུམ་པའི་ཚེས་ལྔ་ནས་དུས་འཁོར་དབྱངས་ཆགས་ཉིན་་་་
བརྒྱུད་ལ་བྱེད། ཚེས་བཅུ་གསུམ་ཉིན་གཏོར་མ་བཅའ་བཟོ་དང་
བཤམ་ བཀོད། ཚེས་ བཅུ་ བཞིའི་ ཕྱི་ དྲོར་ ཡར་ འཚོགས་ དང་།
བཅོ་ལྔ་ནས་ཐིག་དཀྱིལ་ལ་བརྟེན་ཏེ་དཔལ་དུས་ཀྱི་འཁོར་ལོའི་སྒྲུབ་
མཆོད་ཉིན་བདུན་དང་། ཉེར་གཉིས་ཉིན་སྦྱིན་སྲེག་དང་ཚོགས་
བསྔོ། ཉེར་གསུམ་ཉིན་ལྷག་མཆོད་དུ་འཚོགས་ཏེ་བླ་མ་མཆོད་པ་
གསུངས། ས་ག་ཟླ་བའི་ཚེས་གཅིག་ནས་བཅུ་དྲུག་བར་ཐུགས་རྗེ་
ཆེན་ པོའི་ སྨྱུང་ ཆེན་ སྦྱོར་ དངོས་ རྗེས་ གསུམ་ ཚང་ བར་ བཞུགས།
ཚེས་བཅུ་བདུན་ཉིན་ཐུགས་རྗེ་ཆེན་པོའི་ཆོ་གའི་སྒོ་ནས་སྦྱིན་སྲེག་
བྱེད། ཧོར་ཟླ་ལྔ་བའི་ཚེས་གཅིག་ཉིན་རྒྱབ་རིའི་རྩེར་ལྷ་ཆེན་དགའ་
བ་རབ་སྣང་གི་ལབ་རྩེ་བསྟོད་དུ་ ཕེབས་ཏེ་འཛམ་ གླིང་སྤྱི་བསང་་་་
- 150 -
.



ཉམས་པ་སླར་སོས་སྐབས།
སོགས་ གསུངས། ། མཇུག་ ཏུ་ ནེའུ་ སེར་ གྱི་ གཏོར་ ཆོག་ འདོན།
(ནེའུ་སེར་གྱི་གཏོར་ཆོག་འདོན་པ་དགོན་མགོ་གཙང་བཀྲ་ཤིས་ལྷུན་པོ་ཡིན་
པས་ རེད་ཟེར） དེ་ནས་ཉིན་ཁ་ཤས་ལ་ཤིང་སློང་བྱེད། ཚེས་བཅུ་
གཅིག་ནས་ཉིན་བདུན་ལ་མ་ཎི་རིལ་སྒྲུབ་ཏུ་འཚོགས། མཇུག་ཏུ་གྲྭ་
ཚང་གིས་སྤོས་སྣེ་དྲངས་ཤིང་རོལ་མོ་སྣ་ཚོགས་ཀྱི་མཆོད་པ་ཐོགས་ཏེ་
མ་ཎི་རིལ་སྒྲུབ་ཀྱི་བུམ་པ་གདན་དྲངས་ནས་ཚོགས་ཆེན་འདུ་ཁང་ལ་
ཆོས་སྐོར་བྱེད། ལྔ་བའི་བཅུ་དགུར་རྗེ་དཀོན་མཆོག་རྒྱལ་མཚན་གྱི་
གདུང་མཆོད། ཧོར་ཟླ་དྲུག་པའི་ཚེས་གཅིག་ནས་གྲྭ་བ་རྣམས་རང་
རང་གི་ཕ་ཡུལ་དུ་ཕེབས་ཏེ་ཉིན་བདུན་གྱི་རིང་གྲོང་བ་རྣམས་ལ་མ་ཎི་
རིལ་སྒྲུབ་ཀྱི་དབུ་འཛིན་བྱེད། ཚེས་བཅོ་ལྔའི་ཉིན་དབྱར་ཁས་ལེན་
གྱི་སྦྱོར་བ་བྱས་ཏེ་ཕྱི་དྲོར་སྐུ་རིམ་ལ་འཚོགས། །
(དབྱར་གནས་ཀྱི་རིང་ལ་ཉིན་རེར་མཎྜལ་བཞི་བ་མ་ཆགས་པ་བྱེད།)
ཚེས་བཅུ་དྲུག་གི་ཞོགས་པ་སྔ་མོར་དབྱར་ཁས་ལེན་དངོས་སུ་བྱེད།
ཉིན་དེ་ནས་དཔལ་འཁོར་ལོ་སྡོམ་པ་ལུ་ ཨུ་བའི་བདག་འཇུག་ཉིན་
བདུན་ལ་འཚོགས། རྗེས་ སུ་ སྦྱིན་སྲེག་དང་ རྔ་ཆིངས་ཀྱང་ཡོད།
ཚེས་ཉེར་བཞི་ནས་ ཉིན་ལྔ་ལ་རིམ་བཞིན་མགོན་པོ། ཆོས་རྒྱལ།
ལྷ་མོ། རྣམ་སྲས། བག་རྩེ་རྣམས་ཀྱི་བསྐང་གསོ་གསུངས་ཏེ་ཉིན་
རེར་བསྐང་བཤགས་སྟོང་རེ་འགྲོ་བར་བྱེད། །
– 151-



ཉམས་པ་སླར་སོས་སྐབས།
ཚེས་ཉེར་དགུའི་ཉིན་ཆོས་སྐྱོང་སྤྱིའི་སྐང་གསོ་རྒྱས་པ་དང་་་་
མཇུག་ཏུ་བསྐུལ་བ། ཁ་འབར་མ་བཅས་གསུངས། བདུན་པའི་
ཚེས་གཅིག་ནས་མཆོད་པ་ཉིན་གསུམ། ཚེས་བཞི་ནས་སེང་སང་
སྨྱུང་གནས་པའི་གདུང་མཆོད། ལྔའི་ཉིན་གནས་བརྟན་བཅུ་དྲུག་
གི་ཕྱག་མཆོད་རྒྱས་པ། བདུན་བརྒྱད་གཉིས་ལ་བཀའ་འགྱུར་་་་
ཞབས་བརྟན། ཚེས་བཅུ་གཅིག་ནས་ཉིན་ལྔ་ལ་རྣམ་རྒྱལ་མའི་ཁྲི་
མཆོད། བཅུ་དྲུག་ཉིན་མི་འཁྲུགས་པའི་ སྟོང་མཆོད། ཉི་ ཤུ་་་་
དགུའི་ཉིན་དབྱར་གནས་དགག་དབྱེ་དང་ལྗོངས་རྒྱུ་བཅས་བྱེད་དོ། །
ཧོར་ཟླ་བརྒྱད་པའི་ཚེས་གཅིག་གཉིས་ལ་དབྱར་སྟོན་བྱེད། ཚེས་
གསུམ་ནས་ཉིན་བདུན་ལ་དཔལ་རྡོ་རྗེ་འཇིགས་བྱེད་ལྷ་བཅུ་གསུམ་
པའི་སྒྲུབ་མཆོད་རབ་གནས་ཆེན་མོ་དང་སྦྲགས་ཏེ་གསུངས་པ་དང་
མཇུག་ཏུ་ཞི་རྒྱས་གཉིས་ཀྱི་སྦྱིན་སྲེག་འདོན། ཚེས་བཅུ་ལ་རྔ་ཆིངས་
སུ་འཚོགས། ཧོར་ཟླ་དགུ་བའི་ཚེས་བཅོ་ལྔ་ནས་ཉིན་དྲུག་ལ་ཀུན་
རིག་དབྱངས་ཆགས། ཚེས་ཉེར་གཉིས་ཀྱི་སྔ་དྲོར་བཀྲ་ཤིས་གསོ་
སྦྱོང་དང་ཉིན་དེ་ནས་ཀུན་རིག་སྒྲུབ་མཆོད་ཆེན་མོར་འཚོགས་ཤིང་
ཉེར་བརྒྱད་ཉིན་སྦྱིན་སྲེག་གསུངས། ལྷ་བབས་དུས་ཆེན་གྱི་ཉིན་བླ་
མ་གཞུང་ལས་པ་དང་དབུ་མཛད་ཆེན་མོ་ གཉིས་ གསར་དུ་ཁྲི་ལ་་་་
བཞུགས། ཧོར་ཟླ་བཅུ་བའི་ཚེས་ཉེར་གཅིག་ནས་རྣམ་སྣང་མངོན་
– 152 -



ཉམས་པ་སླར་སོས་སྐབས།
བྱང་གི་སྒྲུབ་མཆོད་ལ་འཚོགས། ཉེར་སྔའི་ཉིན་དགེ་སྐུལ་གསར་བ་
ཁྲི་ལ་བཞུགས། དེའི་དགོང་མོར་འཇམ་མགོན་རྒྱལ་བ་གཉིས་པའི་
གདུང་མཆོད་དུ་མཚན་འཚོགས་བྱས་ཏེ་ཆོས་སྤྱོད་སྣ་ཚོགས་གསུངས།
ཚེས་ཉེར་བརྒྱད་ཉིན་ཁ་སྐོང་སྦྱིན་སྲེག་བྱེད། ཧོར་ཟླ་བཅུ་གཅིག་
པའི་ཚེས་བདུན་ནས་མི་འཁྲུགས་པའི་སྒྲུབ་མཆོད་སྦྱིན་སྲེག་ དང་་་་
བཅས་པ་ཉིན་བརྒྱད་ལ་འཚོགས་ཚེས་ཉེར་ལྔར་འཆམ་ པ་ གྲྭ་ཚང་
དཔལ་རྡོ་རྗེ་འཇིགས་བྱེད་ཀྱི་མཚམས་ལ་བཞུགས། ཧོར་ཟླ་བཅུ་
གཉིས་པའི་ཚེས་བཞིར་ཁ་སྐོང་སྦྱིན་སྲེག་གསུངས། ཚེས་ལྔ་ནས་
འཆམ་པ་གྲྭ་ཚང་གི་འཆམ་གཤར་སྦྱང་བྱས་ཏེ་ཚེས་བཅུ་གཅིག་ལ་
འཆམ་རྒྱུགས་སྤྲོད། ཚེས་ཉེར་གཅིག་པར་ཀུན་གཟིགས་སྣང་བ་
མཐའ་ཡས༧པཎ་ཆེན་ཨེར་ཏི་ནི་ཆོས་ཀྱི་རྒྱལ་མཚན་དཔལ་བཟང་
བོའི་གདུང་མཆོད། ཉེར་གཉིས་ཉིན་འཇིགས་བྱེད་ལྷ་བཅུ་གསུམ་
མ་དང་གསེར་ཞུན་མ་གསུངས་ཏེ་མཇུག་ཏུ་ཉེར་བསྡུ་དང་ཕྱི་དྲོར་
དགུ་གཏོར་གྱི་གཏོར་མ་བཅའ་བཟོ་བྱེད། ཚེས་ཉེར་གསུམ་ནས་
གཏོར་སྒྲུབ་ཆེན་མོར་འཚོགས། ཉེར་ལྔའི་ཉིན་རྗེ་བཙུན་བླ་མ་ཚུལ་
ཁྲིམས་རིན་ཆེན་གྱི་གདུང་མཆོད། ཉིན་འདི་ནས་ཚེས་ཉེར་དགུའི་
བར་ཚོགས་འཆམ་བྱེད། ཉི་ཤུ་དགུའི་ཉིན་གཏོར་རྒྱག་དང་དགུ་
གཏོར་གྱི་འཆམ་གྲུབ་ནས་ལོ་མཇུག་རྫོགས། ལོ་གཅིག་གི་ནང་དུ་ཆོ་
ཁ 153 -



ཉམས་པ་སླར་སོས་སྐབས།
ག་ཆེན་མོ་བདུན་གྱི་སྒྲུབ་མཆོད་གསུངས་པའི་དགོན་སྡེ་ད་ལྟ་མདོ་
དབུས་གཙང་གསུམ་དུ་ཆེས་དཀོན་པར་མཐོང་། རྒྱུན་གྱི་ཞོགས་
འཚོགས་ལ་འཇིགས་བྱེད་དཔའ་བོ་གཅིག་པ་དང་གསེར་ཞུན་མ་
ལྷོ་སྒོ་སོགས་གསུངས། དེ་ཡང་དཔའ་ཅིག་རྒྱུན་དུ་ཚོགས་འདོན་
མཛད་པ་ནི་དགོས་པ་ཆེན་པོ་ཡོད་དེ། སྤྱིར་དུས་གསུམ་གྱི་རྒྱལ་བ་
ཐམས་ཅད་ཀྱི་མཚན་བརྗོད་པ་ལས། འཇམ་དཔལ་གྱི་མཚན་ལན་
གཅིག་བརྗོད་པ་ཕན་ཡོན་ཆེ་བ་དང་འཚང་རྒྱ་བ་ཐམས་ཅད་འཇམ་
དབྱངས་ལ་བརྟེན་དགོས་པར་གསུངས་པས་འཇམ་མགོན་རྒྱལ་བ་
ཆེན་པོས་ཀྱང་། “ངེད་ཀྱི་རྒྱུད་པ་འདི་ལ་བླ་མ་ཡང་འཇམ་་་་་
དབྱངས། ཡི་དམ་ཡང་འཇམ་དབྱངས། ཆོས་སྐྱོང་ཡང་འཇམ་
དབྱངས་ལ་བརྟེན་པ་ཞིག་ངེས་ཅན་དུ་གལ་ཆེ་”། ཞེས་དང་
《འཇིགས་བྱེད་ ཆོས་ འབྱུང༌ ཁམས་ གསུམ་ རྣམ་ རྒྱལ 》ལས།
“ རི་བོ་དགེ་ལུགས་པའི་བཙུན་ཆུང་ཞིག་ཡན་ཆད་ཀྱིས་ཀྱང་རྡོ་རྗེ་
འཇིགས་བྱེད་རྣལ་འབྱོར་དུ་བྱེད”། ཅེས་སོགས་གསུངས་པའང་
དོན་འདི་ལྟ་བུ་ལ་དགོངས་པར་མངོན་ནོ། ། ཟླ་རེའི་ཉི་ ཤུ་དགུ་
གང་ཡིན་ལ་སྐང་གསོ་དང་། ཚེས་གཉིས་རྣམས་སུ་གནས་ཆུང་ལྷ་
ཚེས། ཡར་ངོ་མར་ངོའི་དུས་འབྲེལ་གསོ་སྦྱོང་། ཆོས་ཐོག་གང་
ཡོད་ལ་མཚན་སྐྱོར། རྒྱུན་དུ་མགོན་ཁང་བས་བསྐང་གསོ་འདོན་པ།
- 154 –



ཉམས་པ་སླར་སོས་སྐབས། །
ཆོས་ཐོག་གང་ཡིན་ཡང་ཡར་འཚོགས་སྐབས་སུ་རྒན་པ་རྣམས་ཀྱིས་
འདུལ་བ་རྒྱ་མཚོའི་སྙིང་པོ་དང་། གཞོན་པ་རྣམས་ཀྱིས་འཇམ་་
དཔལ་མཚན་བརྗོད་སྐྱོར་སྦྱོང་བྱེད་པ་སོགས་དམ་པ་གོང་མའི་ཕྱག་
བཞེས་གང་ཚུགས་ཐམས་ཅད་མ་ཉམས་པར་བྱེད་ཅིང་ཆོས་མཚམས་
སུ་ཟླ་ཕྱེད་ཟླ་ཕྱེད་ནས་གསར་བུ་རྣམས་ལ་ཚོགས་འདོན་ཅི་ཡོད་ཀྱི་བློ་
རྒྱུགས་ལེན་པ། ཁོམ་སྐབས་གང་ཡོད་ལ་ས་ལམ་དང་བསྐྱེད་རྫོགས།
ལམ་རིམ། སྔགས་རིམ་སོགས་ལ་དཔེ་གཟིགས་དང་། ཐ་སྙད་
རིག་གནས་ཀྱི་དཔེ་ཁྲིད་སོགས་ལའང་རྒྱུན་དུ་བརྩོན་ནོ། །
གངས་རིའི་མུ་ཏིག་བཀྲམ་པའི་ཞིང་ཁམས་སུ། །
དགོན་སྡེ་ཆེ་ཕྲ་བགྲང་གིས་མི་ལོངས་ཀྱང་། །
གསང་སྔགས་དཀྱིལ་འཁོར་བདུན་གྱི་སྒྲུབ་མཆོད་ལ། །
ཉིན་མཚན་དུས་དྲུག་བརྩོན་མཁན་སྡེ་འདི་ཙམ། །
དུས་གསུམ་ཡེ་ཤེས་སེམས་དཔའ་སུམ་བརྩེགས་སོགས། །
ཕ་རྒྱུད་གཞན་ལ་མེད་པའི་ཁྱད་ཆོས་ཅན། །
འཇིགས་མཛད་དཔའ་བོ་གཅིག་པའི་རྒྱུན་འཛིན་པ། །
འཇམ་མགོན་བླ་མའི་ཞལ་གདམས་དྲོན་པོ་དངོས། །
འཛམ་གླིང་མཛེས་བྱེད་རྒྱན་དྲུག་མཆོག་གཉིས་ཞེས། །
ཀུན་གྱི་སྨྲ་བྱེད་ཁྲི་ལ་རྟག་གནས་ཀྱང༌། །
- 155 –



ཉམས་པ་སླར་སོས་སྐབས།
དོན་དམ་བཀའ་དྲིན་ཚོར་བའི་དན་རྟགས་སུ། །
འདི་ན་མཆོད་འབུལ་སྟོང་གི་སྲོལ་བཟང་གནས། །
ཁོ་བོས་འདི་ལྟར་བསྔགས་པ་མ་བརྗོད་ཀྱང་། །
བློ་གྲོས་གཟུ་བོར་གནས་པ་གང་ཡིན་གྱིས། །
ཆོས་སྡེ་འདི་ཡི་ཐུན་མིན་ངོ་མཚར་ལ། །
བསྟོད་ཚིག་མེ་ཏོག་མི་འཐོར་ག་ལ་སྲིད། །
ཅེས་པའང་བར་སྐབས་ཀྱི་ཚིགས་སུ་བཅད་པའོ། །
(༩ ) སྐུ་གསུངས་ཐུགས་ཀྱི་དཀར་ཆག
སྐུ་གསུང་ཐུགས་རྟེན་ཅི་ཙམ་བཞུགས་པའི་དཀར་ཆག་འདུ་
ཁང་ཆེན་མོ་ཀ་བ་རིང་ཐུང་གཉིས་ཀ་ ༡༢༠ ཕྱིའི་བརྩིག་པ་རྡོ་ཁོ་ན་
ལས་གྲུབ་པ། །
བཀོད་པ་མཛེས་ཤིང་ལྟ་ན་སྡུག་པ། སྟེང་དུ་གསེར་ཟངས་
ལས་ གྲུབ་ པའི་ གསེར་ ཏོག་ དང༌ རྒྱལ་ མཚན། རི་ དྭགས་ ཕོ་ མོ།
ཆོས་འཁོར། སྤེན་རྒྱན་སོགས་ཀྱི་གཟི་འོད་འཕྲོ་ཞིང་ནང་རྟེན་དུ་སྐུ་
གསུང་ཐུགས་རྟེན་མཆོད་རྫས་ཡོ་བྱད་སོགས་སྐྱེ་དགུའི་དང་བ་འདྲེན་
ཞིང་ཐར་བའི་ས་བོན་འཇོག་པ་བགྲང་གིས་མི་ལོངས་བ་བཞུགས་པ་
ལས། འདིར་ཆེ་ལོང་ཙམ་ཞིག་འགོད་པ་ལ། དྲི་གཙང་ཁང་ངམ་
བྱམས་ ཁང་ དུ། གཙོ་ བོ་ ཇོ་ བོ་ ཤཱཀྱ་ མི་ ནེའི་ སྐུ་ བརྙན་ ཆེན་ མོ།
– 156 -



ཉམས་པ་སླར་སོས་སྐབས།
གཡས་སུ་རྗེ་བཙུན་འཇམ་པའི་དབྱངས། འཇམ་མགོན་རྒྱལ་བ་
གཉིས་པ། པཎ་ཆེན་བློ་བཟང་ཆོས་རྒྱན། ཇོ་བོ་རྗེ་དཔལ་ལྡན་ཨ་
ཏི་ཤ། མཉམ་མེད་ཐུབ་པ་ཆེན་པོ། རྒྱལ་བ་སེང་གེ་ང་རོ་སོགས་
སྨན་སྐུ་མང་བོ། ཙན་དན་ལས་གྲུབ་པའི་བྱམས་སྐུ། ཇོ་སྐུ་ལི་མ་
ཁྲི་གང་ཅན། སྟོན་པ་ཐུབ་པའི་དབང་པོའི་སྨན་སྐུ་ཆིག་སྟོང་དང༌།
འཐག་གྲུབ་ཀྱི་ སྟོན་ པའི་སྐུ་ ཐང་བརྒྱད་བརྒྱ་སོགས་མཐའ་ཡས་པ་
བཞུགས། མགོན་ཁང་ནང་དུ་དཔལ་རྡོ་རྗེ་འཇིགས་བྱེད་ལྷ་བཅུ་
གསུམ། མགོན་པོ་ཕྱག་དྲུག་པ། རྣམ་སྲས། ཆོས་རྒྱལ་ཕྱི་སྒྲུབ་
ལྷ་མོ། བག་རྩེ།
གླེཏྲ་པ་ལ་སོགས་ཀྱི་ སྐུ་བརྙན་ སྨན་འཇིམ་ལས་ བཞེངས་ པ།
འདུ་ཁང་ཆེན་མོའི་ནང་དུ་རྗེ་རིན་པོ་ཆེའི་སྨན་སྐུ། རྗེ་ཚུལ་ཁྲིམས་
རིན་ཆེན་གྱི་སྐུ་བརྙན་སྨན་འཇིམ་ལས་གྲུབ་པ། གཞན་རྡོ་རྗེ་སེམས་
དཔའ་། སྟོན་པ་གཙོ་འཁོར་གསུམ་པ་གནས་བརྟན་བཅུ་དྲུག་པཎ་
ཆེན་སྐུ་ཕྲེང་བཅུ་བ་ཆེན་མོ། སྨན་བླ་བདེ་བཤེགས་བརྒྱད། ལྟུང་
བཤགས་ སོ་ལྔ་ སོགས་ཀྱི་སྐུ་བརྙན་སྨན་འཇིམ་ལས་གྲུབ་ ཤིང་བཟོ་
བཀོད་ཁྱད་དུ་འཕགས་པ། པཎ་ཆེན་ ཐམས་ ཅད་མཁྱེན་པའི་་་་་
བཞུགས་ཁྲིའི་རྒྱབ་ངོས་ སུ་ རྗེའི་ གཟིགས་ པ་ ལྔ་ ལྡན་ གྱི་ བྲིས་ ཐང་།
འཇིགས་བྱེད་དཔའ་བོ་གཅིག་པ། དཔལ་གསང་བ་འདུས་པ་མི་
- 157-



ཉམས་པ་སླར་སོས་སྐབས།
སྐྱོད་རྡོ་རྗེ་ལྷ་སོ་གཉིས། འཇིགས་བྱེད་ལྷ་བཅུ་གསུམ་མ། ཀུན་
རིག་ལྷ་སོ་བདུན། ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། བདེ་
མཆོག་ལུ་ ཨི་བ་ལྷ་དྲུག་ཅུ་རྩ་གཉིས། དཔལ་དུས་ཀྱི་འཁོར་ལོའི་
དཀྱིལ་འཁོར། རྣམ་སྣང་མངོན་བྱང་ལྷ་གྲངས་གྱ་གཅིག སྒྲོལ་
མ་ གཡུ་ ལོ་ བཀོད་ པའི་ ཞིང་ ཁམས། མི་ འཁྲུགས་ པ་ ལྷ་ དགུ།
འཕགས་པ་གདུགས་དཀར་མོའི་ལྷ་ཚོགས། མགོན་པོ་ཕྱག་དྲུག་པ།
ཆོས་རྒྱལ་ཕྱི་ནང་གསང་གསུམ་སོགས་ཀྱི་གྱང་ཐང་མང་བོ། རྗེ་
བཙུན་བྱམས་པ་མགོན་པོའི་ཞིང་བཀོད། སྒོ་འཕྱོར་དུ་རྒྱལ་བོ་ཆེན་
པོ་བཞི་དང་། རིགས་ལྡན་དྲག་པོའི་ཞིང་བཀོད བདེན་བཞིའི་
བླང་དོར་གྱི་འཇུག་ལྡོག་མཚོན་བྱེད་སྲིད་པའི་འཁོར་ལོ། རྒྱ་་་་
མཐོངས་སུ་སྐྱབས་འགྲོའི་ཚོགས་ཞིང་། འཐག་གྲུབ་ཀྱི་སྟོན་པའི་སྐུ་
ཆིག་སྟོང་། རྒྱན་དྲུག་མཆོག་གཉིས་ཀྱི་ཞལ་ཐང་ཚེམ་གྲུམ་སོགས་
བརྗོད་ཀྱིས་མི་ལོངས་པ་བཞུགས་སོ། ། དྲི་གཙང་ཕུགས་ཀྱི་ཐོག་
གཉིས་པར་རྣམ་སྲས་ལྷ་ཁང་དུ་རྒྱལ་བོ་ཆེན་པོ་རྣམ་སྲས་རྟ་བདག་
བརྒྱད་ཀྱི་སྐུ་བརྙན་སྨན་འཇིམ་ལས་བཞེངས་པ། རྒྱ་མཐོངས་་་་
གཡས་སུ་ཁྲི་ཆེན་གུང་ཐང་དྲུག་པ་ཆེན་མོའི་གཟིམ་ཁང་བཀྲ་ཤིས་
འོད་འབར་དང་གཡོན་དུ་སེང་སང་སྨྱུང་གནས་པ་ཆེན་མོའི་གཟིམ་
ཁང་འདོད་དགུ་འཁྱིལ་བ། ནང་དུ་སྟོན་པ་གཙོ་འཁོར་གསུམ་པ་
- 158 -



ཉམས་པ་སླར་སོས་སྐབས། །
-----
དང་གནས་བརྟན་བཅུ་དྲུག་གི་འདྲ་སྐུ་བྱིན་ཅན། དྲི་གཙང་ཕུགས་
ཀྱི་ཡང་ཐོག་ ཏུ་ ལྷ་ཁང་ཀ་བ་བཅོ་བརྒྱད་ ཅན། ནང་དུ་འཇམ་་་
མགོན་རྒྱལ་པ་གཉིས་པའི་སྐུ་བརྙན་སྟོང་ཕྲག་གཅིག གསུང་གི་
རྟེན་ལ་ཡང་རྒྱལ་བའི་བཀའ་འགྱུར་རོ་ཅོག་ཚར་བཞི། བསྟན་་་་
འགྱུར་ཚར་གཅིག་རྗེ་ཡབ་སྲས་གསུམ་གྱི་གསུང་འབུམ་ཚར་གསུམ།
བུ་སྟོན་རིན་པོ་ཆེའི་གསུང་འབུམ། ཀིརྟི་བློ་བཟང་འཕྲིན་ལས་ཀྱི་
གསུང་འབུམ་ཚར་གསུམ། རྗེའི་ གསུང་འབུམ་ སྡེ་དགེའི་དཔར།
བྱང་ཆུབ་ལམ་རིམ་ཆེན་མོ་ཚར་བཅུ་དྲུག རྒྱལ་བ་དགེ་འདུན་གྲུབ་
ཀྱི་གསུང་འབུམ། པཎ་ཆེན་སྐུ་འཕྲེང་རིམ་བྱོན་གྱི་གསུང་འབུམ་
ཚར་གསུམ་རེ། ཀུན་མཁྱེན་སྐུ་འཕྲེང་རིམ་བྱོན་གྱི་གསུང་འབུམ།
གུང་ཐང་བསྟན་པའི་སྒྲོན་མེའི་གསུང་འབུམ། ཐུའུ་བཀྭན་ཆོས་ཀྱི་
ཉི་མའི་གསུང་འབུམ། རྗེ་ཤེས་རབ་རྒྱ་མཚོའི་གསུང་འབུམ། ས་
སྐྱ་པཎ་ཌི་ཏ་ཀུན་དགའ་རྒྱལ་མཚན་ཀྱི་གསུང་འབུམ། ལྕང་སྐྱ་རོལ་
བའི་རྡོ་རྗེ་སོགས་རྒྱ་བོད་ཀྱི་མཁས་གྲུབ་དུ་མའི་གསུང་འབུམ་གྲངས་
ལས་འདས་པ་བཞུགས། ཐུགས་ཀྱི་རྟེན་ལ་དྲི་གཙང་ཕུགས་སུ་རྒྱུ་རིན་
ཆེན་གཉིས་པ་ལས་གྲུབ་པའི་རྗེ་དཀོན་མཆོག་རྒྱལ་མཚན་དཔལ་་་་
བཟང་པོའི་གདུང་རྟེན་བྱང་ཆུབ་མཆོད་རྟེན་གྱི་མཐོ་ཚད་ལ་ཁྲི་ཙི་ལྔ་
དང་དངུལ་སྲང་ཉིས་བརྒྱ་ལྷག་ཙམ་དང་སྒོར་ཁྲི་ཕྲག་ཁ་ཤས་ཀྱིས་
- 159 -



ཉམས་པ་སླར་སོས་སྐབས།
བཞེངས་ཤིང༌། ཆོས་འཁོར་བཅུ་གསུམ་དང་དར་དཔྱངས་གཡས་
གཡོན་བཅས་ལ་དངུལ་གྱིས་རིགས་གསུམ་མགོན་པོའི་གཟུངས་་་་་་
སྔགས་ལན་ཉྩ་བྲིས་པ་འབུར་རྡུང་ཅན། གཡུ་བྱུར་གཟི་སྤོས་ཤེལ་བ་
སོ་ས་ལེ་སྤྲམ་དང་མ་ཎི་ཧོ་སོགས་རིན་ཐང་གཞལ་དུ་མེད་པའི་ཕྲ་རྒྱན་
གྱིས་ལེགས་པར་སྤྲས་ཤིང་མཐོང་བ་ཙམ་གྱིས་ཡིད་ཀྱི་དང་བ་འདྲེན་
པ། གཟུངས་བཞུགས་སུ་སྐུ་འབུམ་བྱམས་པ་གླིང་དང་བླ་བྲང་བཀྲ་
ཤིས་འཁྱིལ་གྱི་གཟུངས་གཞུག་རྒྱས་པ་སོགས་བྱིན་རླབས་ཀྱི་ཚན་ཁ་
རབ་ཏུ་འབར་བའི་གཟུངས་སྔགས་ཟབ་མོ་དང་། ཁོང་རིན་པོ་ཆེའི་
གདུང་རུས་ཆ་ཚང་། འབྲལ་སྤངས་སྟོན་པ། ཕྱག་འཕྲེང༌། ན་
བཟའ་ཆ་ཚང་། ཡུམ་རྒྱས་འབྲིང་བསྡུས་གསུམ། རྗེ་ཤེས་རབ་རྒྱ་
མཚོའི་ གསུང་ འབུམ་ པོད་ བདུན། འཇམ་ བསྡུད་ བཟང་ གསུམ།
བྱང་ཆུབ་ལམ་རིམ། སྟོན་པ་སྟོང་སྐུ། རྗེ་རིན་པོ་ཆེའི་སྐུ་ཁྲི་གཅིག་
དང་ཆིག་སྟོང་ལྔ་བརྒྱ། པཎ་ཆེན་སྐུ་འཕྲེང་བཅུ་བ༧རྗེ་བཙུན་བློ་
བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་མཆོག་གིས་གནང་
བའི་པཎ་ཆེན་སྐུ་འཕྲེང་རིམ་བྱོན་གྱི་གདུང་ཚྭ་དང་ཕྱག་ཚྭ་ན་བཟའ་།
སྐུ་འཕྲེང་བཅུ་བ་ཁོང་ཉིད་ཀྱིས་ཐུམ་པུར་བྱས་ཏེ་གནང་བའི་བྱིན་
རྟེན་སྣ་ཚོགས། སྟག་ཚ་སྤྲུལ་བའི་སྐུ་རྗེ་བཙུན་སྐལ་བཟང་འཇིགས་
མེད་བསྟན་པའི་རྒྱལ་མཚན་མཆོག་གི་སྐུ་གོང་མའི་གཟིམ་སྔས་སུ་
- 160 -



ཉམས་པ་སླར་སོས་སྐབས། །
བཞུགས་པའི་རྗེ་རིན་པོ་ཆེའི་གསེར་སྐུ་བྱོན་ལེགས་མ། ། མཛོད་
དགེ་ཁྲི་བ་རྗེ་བློ་བཟང་སྦྱིན་པ་ཚང་གིས་ གནང་བའི་རྒྱལ་བ་དགེ་
འདུན་གྲུབ་པ་དང་། བསྟན་འཛིན་རྒྱ་མཚོ། པཎ་ཆེན་སྐུ་འཕྲེང་
རིམ་བྱོན་བཅས་ཀྱི་ན་བཟའ། བླ་མ་ཤང་རིན་པོ་ཆེའི་གཙོ་ཐལ།
པཎ་ཆེན་སྐུ་འཕྲེང་བཅུ་བ་ཆེན་མོའི་གདུང་ཚ་དང་བྱང་སེམས་རིལ་
བུ། གཙང་བཀྲ་ཤིས་ལྷུན་པོའི་གདུགས་དཀར་སྲུང་འཁོར་བཀའ་
རྒྱུ་མ། སྐྱེ་བདུན་རིལ་བུ། རིན་ཆེན་རིལ་བུ། ལྷ་ལྡན་ཇོ་བོའི་ན་
བཟའ། རྗེ་རིན་པོ་ཆེའི་ཚེམས་པར། རྡོ་རྗེ་འཛིན་པ་དཀོན་་་་
མཆོག་རྒྱལ་མཚན་ཀྱི་བྱིན་རྟེན། རྒྱལ་བ་དབེན་ས་བའི་གདུང་ཚྭ།
ནོར་གླིང་རྟེན་མཛོད་ནང་གི་རྒྱལ་བ་སྐུ་འཕྲེང་རིམ་བྱོན་བླ་བརྒྱུད་
དང་བཅས། ས་དགེ་རྙིང་གསུམ་གྱི་རིན་ཆེན་རིགས་དང་བྱིན་རྟེན་
འགངས་ཆེན། རྒྱལ་དབང་རིན་པོ་ཆེས་གནང་བའི་བྱིན་རྟེན། རིན་
ཆེན་བཙོ་ཐལ། རྣམ་འཇོམས་ཁྲུས་རིལ། ས་སྐྱ་གོང་མའི་བརྒྱ་རྡོ།
སྟོང་རྡོ། ཁྲི་དར་ལུང་མ། ལྷ་སའི་ཇོ་ཁང་ནང་གི་ལྷ་ཚང་མའི་
ཞལ་གསེར། གཙང་བཀྲ་ཤིས་ལྷུན་པོའི་ལྷ་ཁང་ཚང་མའི་ལྷ་རྣམས་
ཀྱི་ཞལ་གསེར། ཇོ་བོ་མི་བསྐྱོད་རྡོ་རྗེའི་སྐུ་ཐལ། སྨན་སྣ་བཟང་བོ་
བཅུ་གསུམ། ཁྲི་ཆེན་ལྔ་བ་ཆེན་པོས་གནང་བའི་རྗེའི་ལམ་རིམ་ཆུང་
བ། རྗེ་ཙོང་ཁ་བའི་ཚེམས་པར། པཎ་ཆེན་སྐུ་འཕྲེང་བཅུ་བའི་
- 161 -



ཉམས་པ་སླར་སོས་སྐབས།
，
གདུང་ཙྪ་དང་ན་བཟའ། བྱམས་མེ་གཙང་བླས་གནང་བའི་པཎ་
ཆེན་སྐུ་འཕྲེང་རིམ་བྱོན་གྱི་ན་བཟའ་དང་ཕྱག་ཙྪ། པཎ་ཆེན་སྐུ་
འཕྲེང་ལྔ་བ་ནས་བཅུ་བའི་བར་གྱི་གདུང་ཙྪ། སེང་ཚང་སྤྲུལ་སྐུས་
གནང་བའི་འཇམ་དཔལ་མཚན་ ༠རྗོད། གུང་ཐང་བསྟན་པའི་
དབང་ཕྱུག་གི་མཆོད་རྟེན་མཐོང་གྲོལ་ཆེན་མོ་ལེགས་འགྲུབ་ཀྱི་དྲན་
རྟེན་འཇམ་དབྱངས་དམར་སེར། སེང་ཚང་སྐུ་འཕྲེང་བར་མའི་ན་
བཟའ་དང་དབུ་ལོ་ ས་ སྔགས་ སོགས་བྱིན་རྟེན་ཁྱད་དུ་འཕགས་པ་
བགྲང་གིས་མི་ལོངས་པ་བཞུགས། གཞན་དགོན་པའི་ནུབ་ཕྱོགས་སུ་རྟ་
མགྲིན་ལྷ་ཁང༌( ལྷ་ཁང་འདི་བཅོས་བསྒྱུར་སྐབས་སུའང་ཆག་འཇིག་མ་བྱུང་
ལ་དགོན་པའི་རྟེན་གྱི་གཙོ་བོའི་གྲས་ཤིག་རེད）ནང་དུ་བཞུགས་པའི་སྐུ་
གསུང་ཐུགས་རྟེན་ནི། སྟོན་པ་ཤཀྱཱ་ཐུབ་པ། རྗེ་རིན་པོ་ཆེ། རྗེ་
བཙུན་བྱམས་མགོན། ཐུགས་རྗེ་ཆེན་པོ། ཀི་རྟི་བློ་བཟང་འཕྲིན་
ལས། རྗེ་ཚུལ་ཁྲིམས་རིན་ཆེན། རྟེན་གཙོ་སློབ་དཔོན་པདྨ་་་
འབྱུང་གནས། གུ་རུ་མཚན་བརྒྱད། སྣང་སྲིད་ཟིལ་གནོན། རྟ་
མགྲིན་ཡང་གསང་ཁྲོས་པ་ལྷ་དགུ། རྟ་མགྲིན་གསང་སྒྲུབ། ཕྱག་
རྡོར། ཁྱུང་། སེང་གདོང་གཙོ་འཁོར་གསུམ་པ། གནས་ཆུང་
རྒྱལ་བོ་སྐུ་ལྔ་སོགས་ཀྱི་སྐུ་བརྙན་རྒྱུ་སྨན་སྤོས་ལས་གྲུབ་པ། གསུང་
རྟེན་དུ་བསྟན་འགྱུར་ཚར་གཅིག གསེར་གྱིས་བྲིས་པའི་འབུམ་་
– 162 -



ཉམས་པ་སླར་སོས་སྐབས། །
ཚར་གཅིག རྗེ་ཡབ་སྲས་རྣམ་གསུམ་གྱི་གསུང་འབུམ། ཡོངས་
འཛིན་ཡེ་ཤེས་རྒྱལ་མཚན་གྱི་གསུང་འབུམ། པཎ་ཆེན་དཔལ་ལྡན་
ཡེ་ཤེས་དང་བློ་བཟང་ཆོས་རྒྱན་གཉིས་ཀྱི་བསུང་འབུམ། འཇུ་མི་
ཕམ་པའི་གསུང་འབུམ། ལམ་རིམ་སྔགས་རིམ་དང་རྒྱལ་རབས་
སོགས་མཐའ་ཡས་པ་ཡོད། ཐུགས་ཀྱི་རྟེན་ལ་གསེར་གྱི་མཆོད་རྟེན་
ཆེན་མོ་གཅིག་བཅས་བཞུགས་སོ། ། འདུ་ཁང་རྒྱབ་ཕྱོགས་སུ་རྗེའི་
ལྷ་ཁང་ནང་དུ་། རྗེ་ཡཔ་སྲས་རྣམ་གསུམ། ཕྱག་རྡོར། ཐུགས་
རྗེ་ ཆེན་ པ་ ཕྱག་ བཞི་ བ། རྗེའི་ སྟོང་ སྐུ་ སོགས་ སྨན་ སྐུ་ མང་ བོ།
གསུང་གི་རྟེན་ལ་རྒྱལ་བའི་བཀའ་འགྱུར། བྱང་ཆུབ་ལམ་རིམ་ཆེན་
མོ་ཚར་བརྒྱ་དང་གཉིས། སྔགས་རིམ་ཆེན་མོ་ཚར་བརྒྱ་དང་གཅིག
རྗེ་ཡབ་སྲས་གསུམ་གྱི་གསུང་འབུམ་སོགས་ལེགས་བཤད་མང་དུ་
བཞུགས་སོ། ། ཤར་གྱི་འཇམ་དབྱངས་ཀུན་གཟིགས་ལྷ་ཁང་ནང་
དུ་རྟེན་གྱི་གཙོ་བོ་འཇམ་དབྱངས་ཀུན་གཟིགས། གཡས་སུ་འཇམ་
དབྱངས་དམར་སེར གཡོན་དུ་འཇམ་དབྱངས་སྨྲ་བའི་སེང་གེ།
གཞན་འཇམ་དཔལ་མཚན་བརྗོད. འཇམ་དབྱངས་ནག་པོ་སོགས་
སྨན་སྐུ་མང་བོ། རྗེ་བཙུན་བྱམས་པ་མགོན་པོའི་བྱང་ཐང་། རྗེ་
ཡབ་སྲས་གསུམ་དང་འཁོར་དག་པ་རྣམ་བརྒྱད་ཀྱི་གྱང་ཐང་སོགས་
རྟེན་གསུམ་མཐའ་ཡས་པ་བཞུགས་སོ། ། གཞན་ཡང་ཐུགས་རྗེ་
- 163-



ཉམས་པ་སླར་སོས་སྐབས།
ཆེན་པོའི་ལྷ་ཁང་དུ། གཙོ་སྐུ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་།
དེའི་གཡས་སུ་རྗེ་བཙུན་འཇམ་པའི་དབྱངས། གཡོན་དུ་ དཔལ་
ཕྱག་ན་རྡོ་རྗེ། མི་འཁྲུགས་པ། རྗེ་བཙུན་བླ་མ་སྐལ་བཟང་དམ་
ཆོས་རྒྱ་མཚོ། རྗེ་གུང་ཐང་བསྟན་པའི་དབང་ཕྱུག རྡོ་རྗེ་སེམས་
དཔའ་། གནས་བརྟན་བཅུ་དྲུག་སོགས་ཀྱི་སྣང་བརྙན་སྨན་སྤོས་
ལས་གྲུབ་པ་དང་གསུང་རབ་གྱང་ཐང་སོགས་མང་བོ་བཞུགས་སོ། །
ཞབས་བརྟན་སེང་གདོང་ལྷ་ཁང་གི(འདི་ནི་པཎ་ཆེན་ཐམས་ཅད་
མཁྱེན་ཅིང་གཟིགས་པ་ཆེན་པོ་མདོ་སྨད་ཀྱི་ཡུལ་ལ་ཆིབས་བསྒྱུར་གནང་སྐབས་
སུ་དགོན་པ་འདིའི་ནུབ་ཕྱོགས་སུ་ལྷ་ཁང་ངམ་ཚྭ་ཁང་གང་རུང་ཞིག་བཞེངས་ན་
བླ་མའི་ཞབས་བརྟན་ལ་ཕན་ཞིང་འཆད་ཉན་སོགས་གང་ཐད་དུ་ལེགས་ཚུལ་
སོགས་བསླུ་མེད་གསུང་གི་བདུད་རྩི་བསྩལ་ཡང་རྒྱུ་རྐྱེན་སྣ་ཚོགས་པས་ཡུན་རིང་
བཞེངས་མ་ཐབ་པར་ལུས།
འཇམ་དབྱངས་བླ་མ་བསྟན་པའི་སྒྲོན་མེས།
“བློ་དང་བརྩོན་པའི་ནུས་པ་ཅི་ཡོད་ཀྱིས། །
སྔོན་རབས་དམ་པའི་རྗེས་སུ་སློབ་བྱེད་པ། །
དེ་ནི་སྐལ་བཟང་སྐྱེ་བོ་ཞེས་བྱ་སྟེ། །
དལ་འབྱོར་ཐོབ་པ་འབྲས་བུར་བཅས་པ་ཡིན། །”
གསུངས་པ་ལྟར་དད་པརྩོན་ཅན་གྲྭ་རིགས་གྲགས་པ་རྒྱ་མཚོས་བླ་མ་དམ་
པ་རྣམས་ཀྱི་ཞབས་པད་བརྟན་ཅིང་བསྟན་འཛིན་སྐྱེས་བུ་རྣམས་ཀྱི་སྐུ་ཚེ་བསྐལ་
- 164 -



ཉམས་པ་སླར་སོས་སྐབས། །
བ་རྒྱ་མཚོའི་པར་དུ་བརྟན་པ་དང་འདུས་སྡེ་རིན་པོ་ཆེའི་འཆད་ཉན་རྒྱས་ཕྱིར་
རང་གི་ཚོགས་མང་འགྱེད་ཀྱི་སྐལ་དང་། གྲོང་ཆོག་སོགས་དད་རྫཅི་བྱོར་
ཐམས་ཅད་ཆུད་ཟོས་སུ་མ་བཏང་བར་བརྩོན་པ་དྲག་པོས་སྒོར་ཁྲི་ཕྲག་བཅུ་ལྷག་
གིས་སེང་གདོང་ལྷ་ཁང་གཉིས་ཐོག་ཅན་འདི་ལེགས་པར་བསྐྲུན)
ནང་རྟེན་ལ་སེང་གདོང་གཙོ་འཁོར་གསུམ་པ་སྨན་འཇིམ་ཀྱིས་
བཟོས་པ་དང༌། ལྟུང་བཤགས་ སོ་ལྔ། རྒྱལ་བ་མི་འཁྲུགས་པ།
འོད་ཟེར་ཅན་མ། ཕོངས་སེལ་སྒྲོལ་མ། ཚེ་དཔག་མེད། རྣམ་
རྒྱལ་མ། འཇམ་དབྱངས་དཀར་བོ། རིགས་གསུམ་མགོན་པོ།
སངས་རྒྱས་སྨན་གྱི་བླ་མ། རྣམ་པར་འཇོམས་མ། མདོ་གདུགས་
སྒྲོལ་གསུམ། མགོན་ཆོས་ལྔ་སོགས་ཀྱི་ལྡེམ་སྐུ་མང་བོ། གསུང་
རྟེན་དུ་རྒྱལ་བའི་བཀའ་འགྱུར་རོ་ཅོག བསྐལ་འཕགས་ཏིང་་་་་
གསུམ། བསྟན་ འགྱུར་ ཆ་ ཚང་ དང༌ གཟུངས་ བསྡུས་ སོགས།
ཐུགས་རྟེན་དུ་བྱང་ཆུབ་མཆོད་རྟེན་ཆ་གཅིག ཐོག་རྩེག་གཉིས་པ་
ན། སེང་གདོང་མའི་སྐུ་འབུམ་བཅུ་དང༌། སྟོན་པའི་སྐུ་འབུམ།
རྗེའི་སྐུ་འབུམ། སེང་གེ་སྒྲ་དབྱངས་ཀྱི་སྐུ་འབུམ། གདུགས་་་་
དཀར་སྐུ་འབུམ། རྟ་མགྲིན་སྐུ་འབུམ་སོགས་སྐུ་འབུམ་མང་བོ་དང༌།
རྗེ་བླ་མ་སྐལ་བཟང་དམ་ཆོས་རྒྱ་མཚོ་མཆོག་གི་སྐུ་ཚད་ཙམ་ཀྱིས་་
བཟོས་པའི་སིའུ་ཐང་བྱིན་རླབས་ཅན་སོགས་བཞུགས་སོ། ། བྱང་
- 165 -



ཉམས་པ་སླར་སོས་སྐབས།
--
-
ཕྱོགས་སུ་བར་མའི་སྡེ་གཞུང་གིས་བཞེངས་པའི་རྗེའི་ཙྪ་ཁང་(ཙྪ་ཁང་
འདི་སྔོན་གྲོ་ཚང་པཎྜིཏའི་སྐུ་འཕྲེང་གོང་མ་ཞིག་གིས་མི་སྲིན་ ཁ་གནོན་་་་
བཞག)ནང་དུ་རྗེ་རིན་པོ་ཆེའི་སྐུ་འབུམ་ཐེར་མང་བོ་བཞུགས་ལ་་་
སྙིགས་མའི་དུས་འདིར་མཐོང་ཐོས་མྱོང་གྲུབ་ཏུ་ཉམ་ཐག་འགྲོ་བའི་
ནད་གདོན་སོགས་ཞི་བར་བྱེད་ཅིང་བྱིན་རླབས་ཀྱི་གཟི་འོད་འབར་
བཞིན་པ་ལགས་སོ། །
ང་ཡི་སྐུ་བརྙན་ང་དང་ཁྱད་མེད་པར། །
རྣམ་དག་ཚད་མའི་ལུང་གིས་གསལ་བར་བསྟན།
བསྟན་པའི་སྙིང་བོ་གསུང་རབ་གཅིག་བུ་ཞེས།
རྒྱ་བོད་མཁས་གྲུབ་ཐམས་ཅད་མཐུན་པར་གླེང་། །
ཐུགས་ཀྱི་ཆོས་སྐུའི་མཚོན་དོན་མཆོད་རྟེན་ཞེས། །
མདོ་རྩའི་ཊཱི་ཀ་སོགས་ལས་མང་དུ་བསྔགས། །
ངེས་ལེགས་གྲོང་ཁྱེར་མཐོང་བར་འདོད་པ་དག།
ཚོགས་གཉིས་རིན་ཆེན་གསོག་ལ་ཅིས་མི་འབད། །
ཚང་ཚིང་སྲིད་པའི་ནགས་ཀླུང་སྟུག་པོ་རུ། །
ཡང་ཡང་འཁྱམས་པའི་རྣམ་མང་འགྲོ་བའི་ཚོགས། །
བསོད་ནམས་གསེར་གྱི་ཐེམ་སྐས་ལ་བརྟེན་ནས། །
གཏན་བདེའི་ཁང་བར་ངལ་གསོའི་སྐལ་བཟང་རྙེད། ། ་
- 166 -



ཞར་བྱུང་སེར་མང་གི་སྐོར། །
མཆོག་གསུམ་དམ་པའི་བྱིན་རླབས་གཟི་འོད་འབར། །
རྟེན་གསུམ་འབུམ་ཕྲག་བསོད་ནམས་དཔལ་དུ་ལྕི། །
སྒོ་གསུམ་དང་བས་མཆོད་དང་བཀུར་བའི་མཐུས། །
སྐུ་གསུམ་ཟུང་འཇུག་གོ་འཕང་མྱུར་འཐོབ་ཤོག།
ཅེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་
གདན་རབས་བཤད་སྒྲུབ་བསྟན་པའི་མཛེས་རྒྱན་ལས་ཉམས་པ་སླར་
སོས་ཏེ་དར་རྒྱས་སུ་འགྲོ་བཞིན་པའི་ད་ལྟའི་རྣམ་པ་བརྗོད་པའི་བརྒ་
སྟེ་བདུན་པའོ། །
ལྔ་བ། ཞར་བྱུང་སེར་མང་འདུས་སྡེའི་བྱུང་བ་མདོ་
ཙམ་བརྗོད་པ། །
སེར་མང་འདུས་སྡེའི་བྱུང་བ་བརྗོད་པ་ལ་གསུམ།
ཕྱག་འདེབས་གནང་བ་བོའི་མཛད་རྣམ་དང་འབྲེལ་ཏེ་སེར་
མང་འདུས་སྡེའི་བྱུང་བ་དངོས་བརྗོད་པ། ཉམས་པ་སླར་གསོ་བྱས་
ཏེ་སྔར་སྲོལ་བསྐྱངས་ཚུལ། སྐུ་གསུང་ཐུགས་རྟེན་ཇི་ཙམ་བཞུགས་
པའི་དཀར་ཆགས་འགོད་པའོ། ། །
(༡) ཕྱག་འདེབས་གནང་བ་བོའི་མཛད་རྣམ་དང་འབྲེལ་ཏེ་
སེར་མང་འདུས་སྡེའི་བྱུང་བ་དངོས་བརྗོད་པ།
སྐབས་བབས་ཀྱི་བརྗོད་བྱར་གྱུར་བའི་སེར་མང་འདུས་སྡེ་ནི།
- 167 -



ཞར་བྱུང་སེར་མང་གི་སྐོར།
མདོ་སྨད་ལྷོ་རྒྱུད་ཀྱི་མཛོད་དགེ་གླིང་དཀར་སྟོད་དུ་གྲགས་པའི་སའི་
ཐིག་ལེར། ལྷ་རིགས་དགའ་ཡི་དཔོན་རྒྱུད་མ་ཉམས་ཤིང་སྨུག་པོ་
ལྡོང་གི་འབངས་རྒྱུད་མ་ཆད་པའི་གླིང་བ་སྟོད་སྨད་བར་གསུམ་ཞེས་
རྒྱུ་ལོངས་སྤྱོད་རྣམ་སྲས་གཏེར་ལ་འགྲན་ཞིང༌། དཔའ་དྲག་རྩལ་
སེང་ཆེན་རྒྱལ་བོར་སྙེམས་པའི་རུ་སྡེ་སྐར་ཚོགས་བཀྲ་བ་ལྟར་ཆགས་
པ་ལས། གླིང་བ་སྟོད་ཀྱི་སའི་ཆར་ཁྲི་ཆེན་སྐུ་འཕྲེང་གཉིས་པས་
རབ་བྱུང་བཅུ་གསུམ་པར་ཕྱག་བཏབས་པའི་སྒྲུབ་སྡེ་ཁྱད་དུ་འཕགས་
པ་ཞིག་ཡིན། ཁྲི་ཆེན་སྐུ་འཕྲེང་གཉིས་པ༧རྗེ་བློ་བཟང་རྒྱལ་མཚན་
སེང་གེ་ནི། རབ་བྱུང་བཅུ་གསུམ་པའི་མེ་གླང༌( ༡༧༥༧)ལོར་
འབོ་རའི་ཁྲོམ་ཐོག་(དེང་སེང་ཞའ་ཧོ་རྫོང་ཁོངས）ཏུ་ཡབ་དྲུང་བ་ལྕགས་
པོ་བྱམས་དང༌། ཡུམ་ལྕགས་མོ་བྱམས་གཉིས་ཀྱི་སྲས་སུ་སྐུ་བལྟམས།
དགུང་ལོ་བདུན་དུ་ཁྲི་རྒྱལ་མཚན་སེང་གེའི་ ( སྟག་ཚང་ལྷ་མོའི་དགོན་
འདེབས་ པ་ བོ) ཡང་ སྤྲུལ་ ཏུ་ཐུགས་ཐག་བཅད་དེ་ལྷ་ མོའི་ གསེར་ཁྲི་
དགོན་དུ་གདན་སར་བཀོད། ལྷ་རམས་དགེ་བཤེས་ཁཱ་ཤཱི་བློ་བཟང་
རྒྱ་མཚོ་ཡོངས་འཛིན་ཏུ་བསྟེན། རེ་ཞིག་ནས་ལྷ་ལྡན་དུ་ཕེབས་ཏེ་
འབྲས་སྤུངས་སྒོ་མང་གྲྭ་ཚང་གི་ཆོས་གྲྭར་ཞུགས་ཤིང་མདོ་སྔགས་རིག་
གནས་དང་བཅས་ པའི་ གཞུང་ལུགས་རྒྱ་མཚོ་ལྟ་བུ་ལ་གསན་སྦྱོང་
མཐིལ་ཕྱིན་མཛད། གོང་ས་བརྒྱད་པ་ཆེན་པོས་ཆོ་ལོ་དང་། ཐམ་
– 168 -



ཞར་བྱུང་སེར་མང་གི་སྐོར། །
ག་གྲུ་སྐོར། བཀའ་ཤོག་སྐུ་གསུང་ཐུགས་རྟེན། གདུགས་རྟ་དར་
སོགས་རྣམ་གྲངས་སྟོང་ལྷག་གི་དངོས་རྟེན་བསྩལ། ཕྱིར་ཕེབས་ཏེ་
ལྷ་མོའི་གསེར་ཁྲི་དགོན་དང༌། གཙོས་དགོན་དགའ་ལྡན་ཆོས་གླིང་
སོགས་དགོན་སྡེ་མང་བོ་ཆོས་ཀྱིས་བསྐྱངས། མདོ་སྨད་ཀྱི་ཕྱོགས་
ཐམས་ཅད་དང་རྒྱ་ཧོར་སོག་གསུམ་དུ་ཞབས་ཀྱིས་བཅགས་ཤིང་སྐལ་
ལྡན་མང་བོ་རྗེས་སུ་བཟུང་། ཁྱད་པར་དུ་གླིང་བ་ཧུ་ར་སྟོད་མའི་
དཔོན་རབས་གཉིས་པ་དཔལ་མགོན་སོགས་ཀྱིས་གླིང་བ་སྟོད་སྨད་
བར་གསུམ་ལ་མཆོད་གནས་ཀྱི་སྒྲུབ་ སྡེ་ ཞིག་འཛུགས་རྒྱུའི་(སྐབས་
འདིར་རི་བོང་དགོན་ཚུགས་མེད)སྐྱབས་འཇུག་ཡང་ཡང་ཞུས་པས་རབ་
བྱུང་བཅུ་གསུམ་པའི་ཕྱེད་ཕྱི་མ་ ( ལོ་ཚིགས་གསལ་བོ་མ་ངེས)རུ་ཧུ་ར་
སྟོད་མའི་སར་དགེ་ཚུལ་སློང་དང་དགེ་བསྙེན་གང་ཡིན་འཚོགས་ཆོག་
པའི་སྒྲུབ་སྡེ་ཆུང་ངུ་འདི་ཕྱག་འདེབས་མཛད་ཅིང་སེར་མ་འདུས་སྡེ་
ཞེས་མཚན་གསོལ། ཁོང་གི་སྐུ་གོང་མ་ཁྲི་རྒྱལ་མཚན་སེང་གེར་
དགའ་ལྡན་གསེར་ཁྲིའི་ཐོབ་རྟགས་སུ་གོང་ས་རྒྱལ་བའི་དབང་བོ་ནས་
གནང་བའི་གདུགས་ སེར་བོ་ཞིག་ཡོད་ པ་དེ་དང་ཚོགས་དུང་ཟུང་
གཅིག་ ཁྲི་ཆེན་གཉིས་པ་རང་ཉིད་ཀྱི་ཤངས་ཁྲག་གིས་བྲིས་བའི་
དཔལ་ལྡན་མགོན་པོ་ཕྱག་དྲུག་པའི་སྣང་བརྙན་ སོགས་ སྐུ་ གསུང་་་
ཐུགས་རྟེན་མང་བོ་གནང་སྟེ་སྲུང་མའི་གཙོ་བོ་མགོན་པོ་ལ་གྱི་
- 169 -
.. - ་
，



ཞར་བྱུང་སེར་མང་གི་སྐོར། །
གསུངས་ནས་གཉེར་གཏད་ནན་མོ་ཕུལ། གླིང་བ་སྟོད་སྨད་བར་
གསུམ་ནས་དགེ་ཚུལ་སློང་དང་དགེ་བསྙེན་སོགས་ལྔ་བཅུ་ལྷག་འདུས།
ལོ་རེར་ཐུགས་རྗེ་ཆེན་པོའི་སྨྱུང་ཆེན་དང་། མ་ཎིའི་བདུན་སྒྲུབ།
སྨན་བླའི་བདུན་སྒྲུབ། དགའ་ལྡན་ལྔ་མཆོད་ཆེནམོ། ཆོས་སྐྱོང་
སྤྱིའི་སྐང་གསོ་སོགས་ཆགས་མེད་དུ་གསུངས། གཞན་གླིང་བ་སྟོད་
སྨད་བར་གསུམ་ལ་སྐུ་རིམ་ཅི་དགོས་དུས་ཐོག་ཏུ་བསྒྲུབས་པས་དད་
ལྡན་མང་ཚོགས་ལ་ཕན་འབྲས་བླ་ན་མེད་པ་བྱུང་། རིམ་གྱིས་སེར་
མང་ འདུས་ སྡེ་ ཤིན་ ཏུ་ རྒྱས་ པས་ ལྕགས་ སྒ་ ཅན་ བརྒྱད་ ཅུ་ དང་།།
ལྕགས་སྲབ་ཅན་ལྔ་བཅུ། ལྕགས་སྙེད་ཅན་སུམ་ཅུ། （འདི་དག་རིམ་
བཞིན་ ཐོབ་ ཐང་གིས་བཏགས་པ་ཞིག་ཡིན་པར་གྲགས)ཞེས་མཚན་སྙན་
ཤིན་ཏུ་ཆེ་བ་བྱུང་། སྐབས་འདི་དག་ཏུ་ཁྲི་ཆེན་སྐུ་འཕྲེང་གཉིས་
པའི་ཞལ་ནས། ཁྱེད་སེར་མང་འདུས་སྡེའི་ཁྲོད་དུ་ཕྱག་རྡོར་གོས་
སྔོན་ཅན་གྱི་སྤྲུལ་བ་སོགས་ངེས་དོན་གྲུབ་པའི་དབང་ཕྱུག་མང་དུ་
བཞུགས་པས་ཐུགས་ལྷོད་ཡངས་མེད་པར་འགྲོ་དོན་ལ་བརྩོན་དགོས་
པའི་བཀའ་ནན་མཛད། མཛོད་དགེའི་བླ་མ་ཚུལ་ཁྲིམས་རིན་ཆེན་
གྱིས་རི་བོང་དགོན་བཀྲ་ཤིས་བྱང་ཆུབ་ཆོས་འཕེབ་གླིང་གསར་ཏུ་ཕྱག་
འདེབས་གནང་རྗེས། ལོ་རེ་བཞིན་དགའ་ལྡན་ལྔ་མཆོད་ཆེན་མོའི་
སྐབས། སེར་མང་དང་རི་བོང་དགོན་གཉིས་མཉམ་འཚོགས་བྱས་
- 170 -
་ ，



ཉམས་པ་སླར་སོས་སྐབས། །
ཏེ་དབུ་མཛད་དང་དགེ་སྐུལ་ཀྱང་སེར་མང་གིས་བྱེད་སྲོལ་ཡོད། ཟླ་
བཞི་བའི་ཚེས་འགོར་རི་བོང་དགོན་པའི་གླིང་འདབས་སུ་གཞི་བཅས་
ནས་སྨྱུང་ཆེན་ལ་བཞུགས་པ་དང་།
དགོན་པའི་གྲྭ་བ་རེ་གཤེགས་ན་སེར་མང་གདན་དྲངས་ཏེ་་་
གསང་འདུས་སོགས་ཀྱི་ཆོ་ག་གསུངས་པ་བཅས་རི་བོང་དགོན་པ་དང་
སེར་མང་གཉིས་ནི་དཔོན་པོ་གཅིག་གི་མངའ་འོག་དང་ལྷ་སྡེ་གཅིག་
གི་མཆོད་གནས་ཡིན་པས་ཕན་ཚུན་ཆོས་འབྲེལ་གསེར་གྱི་ཐག་པས་
དམ་བོར་བསྡམས་ཤིང་ཧུ་ར་སྟོད་སྨད་བར་གསུམ་ མཐའ་བ་དང་
བཅས་བའི་མཆོད་གཞི་གཅིག་བོར་གྱུར་ཏོ། །
ཉམས་པ་སླར་གསོ་བྱས་ཏེ་སྔར་སྲོལ་བསྐྱངས་ཚུལ།
སྤྱི་ལོ་( ༡༩༥༨)ལོ་ནས་ཡངས་བའི་ཐ་གྲུ་ཀུན་ལ་བཟློག་ཏུ་
མེད་པའི་དུས་འགྱུར་བྱུང་ཞིང༌། དེ་རྗེས་རིག་གནས་གསར་བརྗེ་
ཆེན་པོའི་དྲག་སེར་ཡང་ལོ་མང་བོར་བབས་པས་སེར་མང་འདུས་སྡེ་
ལ་ཡང་བཟོད་པར་དཀའ་བའི་ཆགས་འཇིག་དང་མནར་གཅོད་་་་
ཐེབས་ཏེ་གྲྭ་རྒན་གསུམ་ཙམ་ཁྲིམས་ཁང་དུ་ཁྲིད་དེ་མནར་གཅོད་དྲག་
པོའི་འོག་སྐུ་གཤེགས། འདུ་ཁང་དང་སྐུ་གསུང་ཐུགས་རྟེན་གཅིག་
ཀྱང་མ་ལྷག་པར་འབྱུང་བཞིའི་ཞལ་ཟས་སུ་བསྟིམས་ཏེ་བགྲང་བྱ་བཅུ་
ཕྲག་ཟུང་ལྷག་འདས། སྤྱི་ལོ་（༡༩༨༠)ལོར་ཏང་གིས་མི་རིགས་
- 171-



---
---
ཉམས་པ་སླར་སོས་སྐབས།
སྲིད་ཇུས་བཟང་བོ་དངོས་འབེབས་བྱས་ཏེ་རྒྱལ་བསྟན་ཡང་དར་གྱི་ཉི་
མ་ཤར་བ་ན། སྡེ་བའི་འགོ་འདྲེན་དང་མང་ཚོགས་ཀྱིས་ཁྲི་ཆེན་ལྔ་
བ་ཚང་ལ་སེར་མང་སླར་འཚོགས་རྒྱུའི་རེ་འདུན་ནན་མོ་བཏོན་པར་
ཁོང་གིས་ཆོག་མཆན་ཐོབ་བས་སྔོན་གྱི་སེར་མང་བ་བཅུ་བདུན་ཧུ་ར་
སྟོད་མའི་མཉམ་ལས་ཁང་དུ་འཚོགས། (དགེ་སློང་སྤྱིན་པ་རྒྱ་མཚོ་མ་
གཏོགས་གཞན་རྣམས་རྟེན་སྐྱ་བོའི་རྟུལ་ཞུགས་འཆང་བ་ཤ་སྟག་རེད）སྔར་
སྲོལ་ལྟར་དུས་མཆོད་དང་སྒྲུབ་མཆོད་སོགས་རིམ་བཞིན་ཚུགས་ཐུབ་
པ་བྱུང་། སྤྱི་ལོ་ ( ༡༩༩༡)ལོར་རུ་ཆེན་གྱི་འགོ་བ་མ་ཕུན་དང་།
མཇལ་བ། མགོན་པོ་ཚེ་རིང་གསུམ་གྱིས་སེར་མང་ལ་འདུ་ཁང་ཞིག་
བཞེངས་རྒྱུའི་ གྲོས་བྱས་ཏེ་སྟག་ཚ་རྗེ་དྲུང་རིན་པོ་ཆེ་བསྐལ་བཟང་
འཇིགས་མེད་བསྟན་པའི་རྒྱལ་མཚན་ཚང་གི་མདུན་དུ་འདུ་ཁང་་་་
བཞེངས་ཡུལ་གྱི་ས་བརྟགས་གཉིས་ཁྱེར་བས། ཅིག་ཤོས་ཤིན་ཏུ་
ལེགས་པས་དེར་འདུ་ཁང་བཞེངས་ཆོག་ལ་ རིམ་ གྲོ་མང་བོ་བསྒྲུབ་
དགོས་གསུངས། རིམ་གྲོ་ཅི་ཡོད་བསྒྲུབས་རྗེས་ཧུ་ར་སྟོད་མའི་མང་
ཚོགས་ལ་སྐུལ་སློང་བྱས་ཏེ་མ་དངུལ་བསྡུས་ཤིང༌། མ་ཕུན་དང་།
མཇལ་བ། མགོན་པོ་ཚེ་རིང་གསུམ་གྱིས་མ་བཞག་དང་བླངས་ངང་
འདུ་ཁང་གསར་བཞེངས་ཀྱི་ལས་འགན་ཡོངས་རྫོགས་ཁུར། ཟླ་
གཉིས་པ་ནས་འགོ་བཟུང་སྟེ་ཟླ་དྲུག་བའི་ནང་དུ་ཀ་བ་བཅུ་གཅིག་
- 172 -



ཉམས་པ་སླར་སོས་སྐབས། །
ཅན་གྱི་འདུ་ཁང་ཆུང་ངུ་ཚོན་རྩི་དང་བཅས་བ་ལེགས་འགྲུབ་བྱུང་སྟེ་
དགའ་སྟོན་ཆེན་པོ་བསྟར། སྐུ་གསུང་ཐུགས་རྟེན་མང་བོ་གསར་
བཞེངས་དང་འདུ་ཁང་ཕྱི་རོལ་ཏུའང་ཟངས་འཁོར་ཆེ་ཆུང་ལྔ་ལྷག་
བཙུགས། སྔོན་ཁྲི་ཆེན་གཉིས་པས་ ཤངས་ཁྲག་གིས་བྲིས་བའི་་་
མགོན་པོའི་ཐང་ག་དུས་འགྱུར་སྐབས་འཇིག་སོང་བས། སླར་ཡང་
མགོན་པོའི་ཐང་ག་གསར་དུ་བཞེངས་ཏེ་ཁྲི་ཆེན་ལྔ་བ་ཆེན་པོ་གཉན་
སྲས་ལབ་རྩེ་བསྟོད་དུ་ཕེབས་ཚེ་སྤྱན་འབུལ་ཞུས་པས་ཁོང་གིས་ཁྲི་རྒྱུ་
ནག་པ་ཚང་ལ་མགོན་པོའི་ཐུགས་ཀར་ས་བོན་འབྲི་རུ་བཅུགས་ཤིང་
རྣམ་པ་གཉིས་ཀྱིས་རབ་གནས་ཕུལ་ཞིང་སྙན་དར་འཐེན། ཁྲི་ཆེན་
མཆོག་གིས། སྔོན་གྱི་འདོན་ཆ་ཐམས་ཅད་ཆགས་མེད་དང་ད་ལོར་
སེར་མང་གི་གྲྭ་བ་རེས་མྱུར་མཛད་མ་ཁྲི་རེ་གསུངས་ན་ཤིན་ཏུ་ལེགས་
པའི་བཀའ་གསུང་བསྩལ་བ་ལྟར་བླ་ལྷག་ཏུ་བསྒྲུབས། དུས་དེ་ནས་
སེར་མང་འདུ་ཁང་དུ་སྔ་ཕྱིར་ཁྲི་ཆེན་གུང་ཐང་བསྟན་པའིདབང་ཕྱུག
མཛོད་དགེ་བླ་མ་བསྐལ་བཟང་དམ་ཆོས་རྒྱ་མཚོ། སྟག་ཚ་ཡབ་སྲས།
ཤིང་བཟའ་བསྐལ་བཟང་ཆོས་ཀྱི་རྒྱལ་ མཚན། མཛོད་དགེ་ཁྲི་་་
བའམ་རི་བོང་དགོན་གྱི་གདན་ རབས་བཅུ་བ་རྗེ་བློ་བཟ་སྦྱིན་ ་་་་
སོགས་སྐྱེས་ཆེན་དམ་པ་མང་བོས་ཞབས་པད་བཀོད་ ཅིང་དབང་
བཀའ་ཆོས་སོགས་ཟབ་རྒྱས་ཆོས་ཀྱི་འཁོར་ལོ་ལན་མང་བསྐོར་ཞིང་
– 173-
，



ཉམས་པ་སླར་སོས་སྐབས།
བྱིན་གྱིས་བརླབས་པས་ཕྱོགས་ཐམས་ཅད་ནས་སྔར་སྲོལ་ཉམས་པ་
སོར་ཆུད་དང༌། མ་ཉམས་གོང་འཕེལ་ཏུ་འགྲོ་བཞིན་པ་ལགས་ཏེ།
ལོ་རེར་རི་བོང་དགོན་ནས་གྲྭ་བ་ཚད་ལྡན་ཞིག་སེར་མང་འདུས་སྡེའི་
བླ་མར་མངགས་ནས་ཧོར་ཟླ་གསུམ་པའི་ཚེས་བཅུ་བཞིའི་ཉིན་ཡར་
འཚོགས་བྱས་ཏེ་ཚེས་བཅོ་ལྔ་ནས་སྨན་བླའི་བདུན་སྒྲུབ་ལ་འཚོགས།
ས་ག་ཟླ་བའི་ནང་དུ་ཧུ་ར་སྟོད་མའི་རུ་སྡེ་དང་བཅས་པ་ཐུགས་རྗེ་ཆེན་
པོའི་ཆོ་གའི་སྒོ་ནས་སྨྱུང་ཆེན་ལ་འདུག ཧོར་ཟླ་དྲུག་པའི་ཚེས་
གཅིག་ནས་ཞང་སྟོན་བསྟན་པ་རྒྱ་མཚོའི་གསུང་གི་མ་ཎིའི་རིལ་སྒྲུབ་
ཆེན་མོར་ཉིན་བདུན་ལ་འཚོགས་ཤིང་མཇུག་ཏུ་མ་ཎིའི་བུམ་བསྐོར་
ཡང་བྱེད། ཧོར་ཟླ་བཅུ་བའི་ཚེས་ཉེར་བཞི་ནས་དགའ་ལྡན་ལྔ་
མཆོད་ཆེན་མོར་ཡར་འཚོགས་བྱས་ཏེ་ཉིན་གསུམ་གྱི་རིང་ལ་འཇམ་
མགོན་རྒྱལ་བ་གཉིས་པའི་གདུང་མཆོད་དུ་ཆོས་སྤྱོད་བརྒྱད་ཅུ་དང་
སྨོན་ལམ་བདེ་ལྔ་སོགས་གྲྭ་ས་ཆེན་པོའི་ཕྱག་བཞེས་ཇི་ལྟ་བ་བཞིན་ཏུ་
གསུངས། སྒྲུབ་མཆོད་དང་དུས་མཆོད་གང་ཡིན་གྱི་མཇུག་ཏུ་
དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་ཡི་དམ་གྱི་སྒོ་ནས་ཆོས་
སྐྱོང་སྤྱིའི་སྐང་གསོ་རྒྱས་བ་ལ་ཚོགས། གཞན་ཁོམ་སྐབས་གང་ཡོད་
ལ་དད་ལྡན་ཁྱིམ་ཚང་སོ་སོར་བཅའ་བ་དང་རིམ་གྲོ་ཅི་ཡོད་དུས་ཐོག་
ཏུ་ཕེབས་ནས་གསུངས་ཤིང་། ནད་པ་ཚབས་ཆེན་ཡིན་ན་རྒྱུད་་
- 174 -
--
-



：
…....……
ཉམས་པ་སླར་སོས་སྐབས། །
ཐམས་ཅད་ཀྱི་རྒྱལ་བོ་དཔལ་གསང་བ་འདུས་པའི་བདག་མདུན་བུམ་
གསུམ་དང་བཅས་པའི་སྒོ་ནས་ལྷོ་སྒོ་བསྐུར་བས་མངོན་སུམ་མྱོང་གྲུབ་
ཀྱི་སྒོ་ནས་ཕན་པ་ཆེན་པོ་ཡོད་ཅེས་རུ་སྡེ་ཡོངས་ཀྱིས་རྒྱུན་ཏུ་བསྟོད་ལ།
ང་ཚོ་མཐོ་སྒང་དང་ལུང་ཀྱོག་སོ་སོར་བཀྲམ་སྟེ་དགོན་སྡེ་གཞན་ལ་
འབྲེལ་འདྲེས་དཀའ་བའི་འབྲོག་པ་ཞིག་ལ་མཚོན་ན། སེར་མང་
སྒྲུབ་སྡེ་འདི་ནི་དུས་ཐོག་ལ་ཕན་པའི་སྨན་བཞིན་དུ་དད་ལྡན་མང་
ཚོགས་ལ་ཕན་འབྲས་ཁྱད་དུ་འཕགས་པ་ཐོན་དང་འདོན་བཞིན་ཡོད་
ཅེས་སྨྱུག་ཐོགས་པ་བདག་གི་ཐོས་འཛིན་དུའང་ཡང་ཡང་བརྒྱུད་་་་
དོ༑ ༑
སྐུ་གསུང་ཐུགས་རྟེན་ཅི་ཙམ་བཞུགས་པའི་དཀར་ཆགས་་་་
འགོད་པ།
ལྷག་བསམ་དང་སྙིང་སྟོབས་འགྲན་ཟླ་བྲལ་བའི་མི་སེར་དཀྱུས་
མ་མགར་གཅོད་སོགས་ཀུན་གཟིགས་བཅུ་བ་ཆེན་མོའི་དྲུང་དུ་མཇལ་
བར་སོང་ཚེ་སེར་མང་འདུས་སྡེ་འཕེལ་རྒྱས་འབྱུང་བའི་སྐྱབས་འཇུག་
དང་རྟེན་སྐལ་ཞིག་གནང་བར་ཞུ་ཞུས་པར། ཀུན་གཟིགས་མཆོག་
གིས་པཎ་ཆེན་སྐུ་འཕྲེང་དགུ་བ་རྗེ་བཙུན་ངག་དབང་བློ་བཟང་ཐུབ་
བསྟན་རྒྱ་མཚོ་འཇིགས་བྲལ་དབང་ཕྱུག་ཕྱོགས་ལས་རྣམ་པར་རྒྱལ་བ་
དཔལ་བཟང་པོའི་ཞབས་ཕྱགས་ཡ་གཅིག་གནང་བ་ད་ལྟ་འདུ་ཁང་
- 175-



ཉམས་པ་སླར་སོས་སྐབས།
འདིའི་རྟེན་གྱི་གཙོ་བོར་བཞུགས་ལ། ཁྲི་ཆེན་གུང་ཐང་དྲུག་པ་ཆེན་
མོ་འདིར་ཕེབས་བཞུགས་གནང་སྐབས་ཀྱི་གསུང་བཤད་དུ། “ ས་
ཆ་འདིར་འདི་ལྟ་བུའི་འདུས་སྡེ་དང་ལྷ་ཁང་རེ་ཡོད་པ་ཤིན་ཏུ་ལེགས།
ཁྱད་པར་དུ་ཀུན་གཟིགས་དགུ་བ་ཆེན་མོའི་ ཞབས་ཕྱགས་གཅིག་་་་
བཞུགས་པ་ནི་ཆེས་ངོ་མཚར་ཞིང་ས་ཆ་འདིའི་བསོད་ནམས་རེད།
ཀུན་གཟིགས་དགུ་བ་ཆེན་མོ་བདག་གི་བླ་མ་ཡིན་པས་ཞབས་ཕྱགས་
འདི་མཐོང་བ་ཙམ་གྱིས་ངས་ངོས་ཟིན་གྱིན་འདུག དོ་དམ་ལེགས་
པོར་བྱེད་རྒྱུ་གལ་ཆེ་ ” གསུངས། ཀུན་གཟིགས་བཅུ་བ་ཆེན་མོ་༧རྗེ་
བཙུན་བློ་བཟང་འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་མཆོག་སྐུ་
དངོས་ཀྱིས་གནང་བའི་ཚེ་དབག་མེད་རྒྱ་བོད་སོག་གསུམ་གྱི་ཡི་གེས་
བྲིས་བ་གཟུངས་གཞུག་ཅན་དང་། པཎ་ཆེན་སྐུ་ཕྲེང་བཅུ་བའི་་
བཞུགས་ཁྲི་། པཎ་ཆེན་སྐུ་ཕྲེང་རིམ་བྱོན་གྱི་ན་བཟའ། ཁྲི་ཆེན་ལྔ་
བ་ཆེན་པོས་གནང་བའི་བླ་མཆོད་ཚོགས་ཞིང་དང་ཁོང་ཉིད་ཀྱི་སྐུ་
པར། རྭ་ལོ་རྡོར་གྲགས་ཀྱི་སྣང་བརྙན་བྱིན་ཅན། རྗེ་བླ་མ་བསྐལ་
བཟང་དམ་ཆོས་རྒྱ་མཚོ་མཆོག་གིས་གནང་བའི་སངས་རྒྱས་ཀྱི་མཛད་
བཅུའི་ ཐང་ག་དང་ ཁོང་རིན་པོ་ཆེའི་ སྐུ་པར། ཤིང་བཟའ་ སྐལ་
བཟང་མཆོག་གིས་གནང་བའི་རྗེ་རིན་པོ་ཆེའི་སྐུ་འདྲ། མཛོད་དགེ་
ཁྲི་བ་བློ་བཟང་སྦྱིན་པས་གནང་བའི་པཎ་ཆེན་སྐུ་ཕྲེང་བཅུ་བའི་སྐུ་
- 176 -



ཉམས་པ་སླར་སོས་སྐབས།
པར། སྙིགས་མའི་མགོན་པོ་སྨན་བླ་བདེར་གཤེགས་བརྒྱུད་ཀྱི་སྐུ་
བརྙན་བྱིན་ལྡན། སྟག་ཚ་རྗེ་དྲུང་རྣམ་གཉིས་ཀྱིས་སྔ་གཞུག་དུ་
གནང་བའི་རྗེ་རིན་པོ་ཆེའི་གསེར་སྐུ་ལི་མ་དང་། ཐུགས་རྗེ་ཆེན་པོ།
སྟོན་པའི་སྐུ་འདྲ། ཁཱ་ཤི་སྤྲུལ་བའི་སྐུ༧བློ་བཟང་བསྟན་པའི་རྒྱལ་
མཚན་མཆོག་གིས་གནང་བའི་སངས་རྒྱས་བཅོམ་ལྡན་འདས་ཀྱི་འདྲ་
སྐུ། ཁྲི་ཆེན་༧བློ་བཟང་རྣམ་རྒྱལ་ལུང་རིགས་སེངྒེ་མཆོག་དང་རྒྱ་
ནག་པ་རྣམ་གཉིས་ཀྱིས་རབ་གནས་མཛད་ཅིང་རྒྱ་ནག་པས་ཐུགས་
ཀར་ཧཱུྃ་ཡིག་ཕྱག་བྲིས་གནང་བའི་མགོན་པོ་འཁོར་དང་བཅས་པའི་
ཐང་ག་བྱིན་ཅན། གདུགས་དཀར་ཕྱག་སྟོང་སྤྱན་སྟོང་དང་སྨེ་བ་ལྷ་
དགུའི་ གྱན་ཐང་། དཔལ་རྟ་མགྲིན་དམར་པོའི་སྐུ་བརྙན་སྨན་་་་
འཇིམ་གྱིས་བཟོས་པ། གསུང་རྟེན་དུ་རྒྱལ་བའི་བཀའ་འགྱུར་རོ་
ཅོག་ དང་། བསྟན་འགྱུར། འབུམ་ རྒྱས་ འབྲིང༌ བསྡུས་ གསུམ།
པཎ་ཆེན་སྐུ་ཕྲེང་རིམ་བྱོན་གྱི་གསུང་འབུམ། ། ཀུན་མཁྱེན་དྲུག་
པ་ཆེན་མོ་རྗེ་བཙུན་བློ་བཟང་འཇིགས་མེད་ཐུབ་བསྟན་ཆོས་ཀྱི་ཉི་མ་
དཔལ་བཟང་བོས་གནང་བའི་ཚེ་མདོ་བྱིན་ཅན། ཁྲི་ཆེན་ལྔ་བ་ཆེན་
པོས་གནང་བའི་ལམ་རིམ་ཆེན་མོ། སྔགས་རིམ། གཟུངས་་་་་
བསྡུས། གཞན་མདོ་སྡེ་བསྐལ་བཟང་། འཕགས་པ་བརྒྱད་སྟོང་
བ། མདོ་ཏིང་ངེ་འཛིན་གྱི་རྒྱལ་བོ་སོགས་མཐའ་ཡས་པ་བཞུགས་
- 177 -



ཉམས་པ་སླར་སོས་སྐབས།
སོ། །
རྒྱལ་བ་དངོས་ཀྱི་གདུལ་བྱར་མ་གྱུར་ཀྱང་། །
རྒྱལ་བསྟན་སྣང་བ་འབར་བའི་རྩེ་དགའ་ལ། །
རྒྱལ་བློན་འབངས་བཅས་འཕྲུལ་འདེགས་མི་དམན་པས། །
ལྗོངས་འདིར་ནམ་ཡང་ཆོས་ཀྱི་ཆུ་གཏེར་འཕྱུར། །
མི་དབང་ཆེན་པོའི་རེ་བཅོལ་གླིང་བུ་ཡིས། །
རྒྱལ་སྲས་ཁྲི་ཆེན་གཉིས་པའི་རྒྱུད་བསྐུལ་ཏེ། །
སྤྱི་མཐུན་བསོད་ནམས་ནོར་འཛིན་སྒེག་མོའི་གཞིར། །
གསང་སྔགས་སྒྲུབ་པ་འཛིན་པའི་དགའ་ཚལ་བསྐྲུན། །
བཤད་སྒྲུབ་སྤྲིན་དཀར་དགོན་པའི་ཆོས་སྡེ་དང་། ། །
སྒོམ་པ་ཉམས་བཞེས་ཟབ་པའི་སྒྲུབ་སྡེ་སོགས། །
གོ་ལའི་ཁྱོན་འདིར་གྲངས་མཐའ་མི་དམིགས་ཀྱང༌། །
སེར་མང་འདུས་སྡེ་འགྲོ་ལ་གཅིག་ཏུ་སྨན། །
སྟོང་གསུམ་ནོར་གྱིས་གཞལ་པར་མི་སྤོབས་ལ། །
ཉི་ཟླའི་འོད་ཀྱིས་གཟི་བྱིན་མི་བཟོད་པའི། །
སྐུ་གསུང་ཐུགས་རྟེན་ཡིད་བཞིན་དབང་གི་རྒྱལ། །
འདི་ཕྱིའི་དངོས་གྲུབ་སྩོལ་བའི་རྟེན་དུ་བཞུགས། །
ཅེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་་ །
- 178-



མཇུག་རྩོམ་དང་སྦྱར་བྱང་།
གདན་རབས་བཤད་སྒྲུབ་བསྟན་པའི་མཛེས་རྒྱན་ལས་ཞར་བྱུང་སེར་
མང་འདུས་སྡེའི་བྱུང་བ་མདོ་ཙམ་བརྗོད་པའི་སརྒ་སྟེ་བརྒྱད་པའོ། །
མཐར་སྨྲས་པ། །
རྒྱལ་བསྟན་ལུང་རྟོགས་གདེངས་ཅན་ཆུ་གཏེར་མཁས་གྲུབ་ཀླུ་
དབང་འབུམ་གྱིས་བརྗིད། །
རྣམ་དག་ཁྲིམས་གཙང་ངུར་སྨྲིག་གིས་མཛེས་དགེ་འདུན་ངང་
མོའི་ཁྱུ་ཚོགས་རྒྱས། །
མཐར་ཐུག་དངོས་གྲུབ་རྟག་ཏུ་འཇོ་བའི་རྟེན་གསུམ་རིན་ཆེན་
ནོར་བུས་གཏམས། །
བརྒྱ་ཕྲག་དུ་མའི་ལོ་རྒྱུས་ཆེས་ཟབ་བློ་ཆུང་རྩལ་གྱིས་བརྒལ་
ནུས་མིན། །
ངེས་དོན་མཁས་པ་སྤྱན་ཟུར་མ་གཡོས་ཀྱང་། །
ཅོལ་ཆུང་བླུན་པོའི་ལག་ཏུ་མ་ཤོར་བར། །
སྡེ་འདིའི་བྱུང་བ་བརྗོད་པའི་ལས་སྐལ་ཆེ། །
སྨུག་པོ་ལྡོང་རྒྱུད་བུ་ལ་ལྷ་ཡིས་བསྩལ། ། །
གང་དེའི་ངོ་མཚར་གཱངྒའི་ཀླུང་རྒྱུན་ཆེ། །
དོན་ལྡན་བདུད་རྩིའི་རོ་བཅུད་མངར་མོ་ཅན། །
རྒྱལ་ཀུན་ཛ་ཧུ་ཡིས་ཀྱང་རྫོགས་མིན་ན། ། -
- 179 -



མཇུག་རྩོམ་དང་སྦྱར་བྱང༌།
བདག་བློའི་བསྐུལ་པའི་ཤོང་བ་སྲིད་རེ་སྐན། །
འོན་ཀྱང་བསྐུལ་པའི་རྔ་ལས་སྒྲ་དབྱངས་བཞིན། །
བདག་མགྲིན་སྐྱེ་བ་ལྔ་བའི་བུ་ག་ལས། །
ཆོས་སྡེ་འདི་ཡི་ཡོན་ཏན་ཕྱོགས་ཆ་ཙམ། །
སྒྲོག་པའི་ངལ་བ་ཁུར་དུ་ལེན་དགོས་བྱུང་།
སྐྱེས་སྦྱངས་བློ་གྲོས་ལུས་སྟོབས་རྒྱས་མིན་ཡང་། །
མཁས་མཆོག་དུ་མའི་ཞབས་རྡུལ་ལེགས་མཆོད་དེ། །
ཤེས་རིག་ལི་ཤིའི་མེ་ཏོག་ཅུང་ཟོས་པས། །
བྱུང་རྒྱལ་སྨྲ་བའི་སྤོབས་པ་བདག་ལ་རྒྱས། །
དེ་ལྟ་ན་ཡང་ཀུན་གསལ་མཐའ། ། ་
བྱེའུ་ཆུང་མིག་གིས་གཞལ་མིན་པས། །
མ་རྟོགས་འཁྲུལ་བཤད་སྙོག་མའི་ཚོགས། །
གཟུར་གནས་མཁས་དབང་སྤྱན་སྔར་འཆགས། །
ཕལ་ཆེར་མདོ་སྔགས་གཞུང་ལུགས་རྒྱ་མཚོ་ལས། །
ཤེས་རིག་རིན་ཆེན་འཚོལ་ལ་བྲེལ་བའི་དུས། །
གཞན་གྱི་ཆེ་བ་བརྗོད་ནས་ལྕེ་ཟད་པའི། །
ང་ཡི་གཤིས་ཀ་འདི་ལ་ཡིད་ཐང་ཆད། །
འོན་ཀྱང་འདི་སྣང་སྒྱུ་མའི་ལང་ཚོ་མར། ། ས་
- 180 -



པ
མཇུག་རྩོམ་དང་སྦྱར་བྱང༌། །
འདོད་སྲེད་སྤར་མོ་དམར་པོས་འཐམ་བཞིན་དུ། །
གྲོང་དང་ཁྲོམ་ནས་མི་ཚེ་འདའ་བ་དག། །
བསམ་ན་ཁོ་བོའི་ལས་ཀྱང་མཆོག་ཏུ་མཐོང་། །
བདེ་སྡུག་གཅིག་ཏུ་མ་ངེས་འཁོར་བའི་གཤིས། །
དགའ་སྐྱོ་སྐད་ཅིག་སྐད་ཅིག་རང་གི་གཤིས། །
དེའི་ཕྱིར་གཉིས་འཛིན་ཡིད་ཀྱི་མཐོངས་ཡངས་ལས། །
བྱང་ཆུབ་ཆོས་གླིང་གདན་རབས་ཉི་མ་ཤར། །
ཐུགས་རྗེའི་ཆ་བསྡུས་འཕགས་པ་མིག་མི་འཛུམ། །
སྣང་མཐའི་མགོན་པོ་ཉི་ཟླའི་དཀྱིལ་འཁོར་ཟུང༌། །
གངས་ཅན་འཛིན་མའི་དགོང་ལ་མངོན་འཕགས་ཏེ། །
དགེ་ལེགས་སྣང་བ་དཀར་པོས་ཁྱབ་གྱུར་ཅིག།
དགེ་ལྡན་ལུགས་བཟང་རྙོག་བྲལ་རྒྱ་མཚོ་རྒྱས། །
བསླབ་གསུམ་གཞུང་ལ་ཐོས་བསམ་འཆད་ཉན་རྒྱས། །
ཐོས་དོན་སྒོམ་སྒྲུབ་ཟབ་མོའི་ཉམས་ལེན་རྒྱས། །
མཐོན་པོའི་རི་རྩེ་ཉུལ་བ་འབྲོག་བའི་བུ། །
དམའ་མོའི་ཞིང་ཁ་སྐོར་བ་ཞིང་བའི་བུ། །
སྐྱིད་པོའི་གྲོང་ཁྱེར་འགྲིམ་པ་དཔོན་པོའི་བུ། །
ཐམས་ཅད་ཤེས་རིག་དཔལ་ལ་བརྩོན་པར་ཤོག།
- 181 -



མཇུག་རྩོམ་དང་སྦྱར་བྱང་།
གདན་རབས་གཞལ་མེད་ཁང་བཟང་བསྐྲུན་པ་ལ། །
རྒྱུ་ནོར་མཐུན་རྐྱེན་སྦྱར་བའི་ལྷ་སྡེ་དང་། །
སྣ་ཚོགས་དཀའ་བ་སྤྱད་པའི་ཆོས་གྲོགས་སོགས། །
མཐར་ཐུག་སྐུ་བཞིའི་རྒྱལ་ས་ཟིན་གྱུར་ཅིག།
ཚུལ་འདི་སྨྲ་བ་བོ་ཡང་ཚེ་རབས་ཕྲེང་། །
མཚན་ལྡན་བཤེས་གཉེན་དེད་དཔོན་ལ་བརྟེན་ནས། །
མདོ་སྔགས་གཞུང་ལུགས་རྒྱ་མཚོའི་འཇིངས་བརྒལ་ཏེ། །
ཀུ་ཤེས་ནོར་བུའི་གླིང་དུ་རྩེན་པར་སྨོན། ། ། །།
ཞེས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་་་
གདན་རབས་བཤད་སྒྲུབ་བསྟན་པའི་མཛེས་རྒྱན་ཞེས་བྱ་བ་འདི་ནི།
སྔར་ཆོས་གྲོགས་དམ་པ་ཨར་མའི་དགའ་བ་རྒྱ་མཚོ་དང་ངག་དབང་
དགེ་འདུན་གཉིས་ཀྱིས་བསྐུལ་ངོར་ཕྲན་གྱིས་ས་བོན་ཙམ་ཞིག་བྲིས་
ཡོད་ཀྱང་། ། ད་ལོར་མཛོད་དགེའི་བླ་མ་བསྐལ་བཟང་དམ་ཆོས་རྒྱ་
མཚོ་མཆོག་གིས་གཙོས་རི་བོང་དགོན་གྱི་དགེ་སྐུལ་ཐབས་མཁས་རྒྱུ་
མཚོ་སོགས་ལས་སྣེ་ལྷན་རྒྱས་དང་། དོ་དམ་ཨུ་ཡོན་ལྷན་ཁང་གི་
ཀྲུའུ་རིན་གཞོན་པ་བསྟན་པ་རྒྱ་མཚོ་ཆེ། གཞན་བསྟན་པ་རྒྱ་མཚོ་
ཆུང་། འཇིགས་མེད་རྒྱ་མཚོ་ཆེ། ངག་དབང་བློ་བཟང་། གསོ་
རིག་སྨྲ་བ་བྱང་རིག་ ཁོ་ སོགས་ཀྱིས་གདན་ རབས་རྒྱས་པ་ཞིག་འབྲི་
- 182 -
#



མཇུག་རྩོམ་དང་སྦྱར་བྱང༌། །
རྒྱུར་ཡང་ཡང་བསྐུལ་ཞིང་། སྔ་ཕྱི་ཀུན་ཏུ་ཕྱི་ནང་གི་རྟེན་འབྲེལ་
སོགས་ཀྱང་ལེགས་པར་འགྲིག་པས། ཆོས་སྡེ་ཆེན་པོ་རྔ་བ་སྒོ་མང་
དགོན་གྱི་གྲལ་མཐར་གཏོགས་པ་ལྡོང་ཡོན་ཏན་རྒྱ་མཚོས་རབ་གནས་
ས་སྟག(༡༩༩༨ )ལོའི་མཆུ་ཟླ་བའི་དཀར་ཕྱོགས་རྒྱལ་བ་དང་བོར་
འགོ་བཟུང་སྟེ་ཉིན་བཅོ་ལྔ་ཙམ་ལ་དཀའ་བ་སྤྱད་མཐར་ཟླ་དེའི་་་་༌་
དམར་ཕྱོགས་རྒྱལ་བ་དང་བོའི་ས་གཉིས་ནང་ཕྲད་དངོས་གྲུབ་སྦྱོར་
བའི་ཉིན་མོར་མཛོད་དགེ་གླིང་དཀར་སྟོད་ཀྱི་རི་བོང་དགོན་དུ་མཇུག་
རྫོགས་པར་སྦྱར་ཞིང༌། བྱང་རིག་ཁོ་དང་མཁྱེན་བརྩེ། འཇིགས་
མེད་སོགས་ཀྱིས་ཡི་གེ་འབྲི་ཁུར་མཐའ་འཁྱོལ་བ་བྱས་སོ། །
འདིས་ཀྱང་ཐུབ་པའི་བསྟན་པ་རིན་པོ་ཆེ་ནམ་ཡང་འཇིག་རྟེན་
ན་ཉི་ཟླ་ལྟར་གསལ་བའི་རྒྱུར་གྱུར་ཅིག ཛཡནྟུ།
- 183 -



མཇུག་རྩོམ་དང་སྦྱར་བྱང་།
ཟུར་ལྟའི་ཡིག་ཆ།
མདོ་སྨད་ཆོས་ འབྱུང་། རྒྱལ་ རབས་ གསལ་ བའི་ མེ་ལོང་།།
བོད་སོག་ཆོས་འབྱུང༌། བོད་ཀྱི་ལོ་རྒྱུས་ཀུན་དགའི་མེ་ལོང་། དེབ་
ཐེར་དཔྱིད་ཀྱི་རྒྱལ་མོའི་གླུ་དབྱངས། བོད་ཀྱི་ལོ་རྒྱུས་དོན་ཆེན་རེའུ་
མིག དེབ་ ཐེར་ དཀར་ བོ། དེབ་ ཐེར་ ཀུན་ གསལ་ མེ་ ལོང་།
བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ། བོད་ཀྱི་ལོ་རྒྱུས་རགས་
རིམ་གཡུ་ཡི་ཕྲེང་བ། བླ་བྲང་བཀྲ་ ཤིས་འཁྱིལ་གྱི་གདན་རབས།
བ་སེར། གུང་ཐང་བསྟན་པའི་སྒྲོན་མེའི་རྣམ་ཐར། བོད་མི་བུ་
གདོང་དྲུག་གི་རུས་མཛོད་མེ་ཏོག་སྐྱེད་ཚལ། གླིང་སེང་ཆེན་གྱི་བྱུང་
བ་མདོར་བསྡུས། ཀན་ལྷོའི་བོད་བརྒྱུད་ནང་བསྟན་དགོན་སྡེ་སོ་ །
སོའི་ལོ་རྒྱུས་མདོར་བསྡུས། མདོ་སྨད་ཀླུ་སྟོད་ཀྱི་ལོ་རྒྱུས། སྟག་ཚ་
བཀྲ་ཤིས་ཆོས་བཟང་གླིང་གི་གདན་རབས་ལྷའི་རོལ་མོ། བསྟན་
རྩིས་སོགས་སོ། །
- 184 -



༄༅། །མཛོད་དགེ་གླིང་བའི་མི་དབང་རིམ་
བྱོན་གྱིས་ཆོས་སྲིད་སྐྱོང་སྤེལ་
བྱས་ཚུལ་ཕྱི་རབས་ཐོས་
བ་དགའ་སྐྱེད། །
བྱང་རིག་ཁོས་བརྩམས།



དཀར་ཆག
དཀར་ཆག
མཆོད་བརྗོད་..
..…………….. (1)
དང་བོ། རྗེ་གཉའ་ཁྲི་བཙན་པོ་ནས་བློན་ཆེན་དགའ་ཡེ་ཤེས་དར་
རྒྱས་བར་གྱི་བྱུང་བ་མདོར་བསྡུས་ ..……… ……….…… (5)
གཉིས་པ། བློན་ཆེན་དགའ་ཡེ་ཤེས་དར་རྒྱས་ཀྱི་རྒྱུད་པ་མཛོད་
དགེའི་དཔོན་ཁག་སོ་སོར་ཕྱེས་ཚུལ་ ..….………………… (11)
གསུམ་པ། དཔོན་ཨ་ཀུམ་ཀྱི་གླིང་བ་སྟོད་སྨད་བར་གསུམ་དུ་ཕྱེས་ཚུལ
(22)
བཞི་བ། དཔོན་སྦྲ་རྒན་ཚང་སྟེ་སྨད་མའི་དཔོན་ཁག་གི་ལོ་རྒྱུས… （25)
ལྔ་བ། སྟོད་མའི་དཔོན་ཁག་གི་ལོ་རྒྱུས
……….……... (35)
དྲུག་པ། བར་མའི་དཔོན་ཁག་གི་ལོ་རྒྱུས .……………………………………………. (51)
བདུན་པ། ཞར་བྱུང་འཕེལ་རྒྱས་འགྲོ་བཞིན་པ་གླིང་བ་དགོན་གྲོང་
གི་རྣམ་པ། ..…………….
(62)
མཇུག་རྩོམ། ...….….……..
.…….…………….. (70)
-
1 -



མཆོད་བརྗོད། །
༄༅། །མཆོད་བརྗོད།
རྒྱལ་ཀུན་ཡེ་ཤེས་གཅིག་ ཏུ་ ཟླུམ་པ་ངག་གི་ལྷ་མཆོག་འཇམ་
དཔལ་དབྱངས། །
མཉམ་བཞག་སྐུ་ལས་གཡོ་བ་མེད་ཀྱང་སྐལ་ལྡན་གདུལ་བྱའི་
མོས་བློ་རུ། །
མཚན་ཉིད་བཅུ་ལྡན་བཤེས་ཀྱི་རྣམ་རོལ་སྣ་ཚོགས་དགོས་་་་་
འདོད་སྩོལ་བའི་རྗེ། །
འབྲལ་མེད་སྤྱི་གཙུག་རྒྱན་དུ་རྟག་བསྟེན་དགེ་ལེགས་མེ་ཏོག་
དེང་འདིར་སྩོལ། ། །
འཕགས་པས་བྱིན་རླབས་འཕགས་ཡུལ་དཀྱིལ་འཁོར་ན། །
མང་བོས་གཅིག་བགྲོས་མང་བཀུར་ལྷ་ཡི་རྗེའི། །
རྒྱལ་སྲས་རིམ་བྱོན་རྒྱལ་རབས་འབུམ་ཕྲག་བཅུའི། ། ་
ངོ་མཚར་བྱུང་བ་སྲིད་པའི་རྒྱུན་དུ་འཕུར། ། །
མང་བཀུར་རིགས་རྒྱུད་མ་ཉམས་དམག་བརྒྱའི་བུ། ། །
-
1-



མཆོད་བརྗོད།
མཚན་བཟང་མཁྱེན་སྟོབས་ཀུན་ལས་ཁྱད་འཕགས་པས། །
བོད་ཀྱི་རྒྱལ་ཁམས་སྐྱོང་པའི་དབང་ཐང་ཅན། །
གཉའ་ཁྲི་བཙན་པོའི་ཐོག་མའི་བཀའ་དྲིན་དྲན། །
པུར་རྒྱལ་བོད་ཀྱི་མངའ་ཐང་གདུགས་དཀར་པོ། །
སྣ་ཚོགས་ཐབས་མཁས་འཕྲུལ་གྱི་དཔུང་བ་ཡིས། །
དགོང་དུ་འདེགས་མཁས་རྒྱལ་རབས་ཉེར་བདུན་གྱི། །
མཛད་རྗེས་ཇོ་མོ་བློ་རིའི་སྲོག་ལ་ཐིམ། །
དམ་ཆོས་ཉི་མ་མ་ཤར་བའི་། །
བོད་ཡུལ་མུན་པའི་གཅོང་རོང་དུ། །
ཐོག་མའི་སྐྱ་རེངས་བསུས་པའི་རྗེ། །
དེ་སྲས་ལྔ་སོགས་ཕྱོགས་ལས་རྒྱལ། །
ཆོས་སྲིད་མིག་གཅིག་ཡི་གེའི་རིག་འཕྲུལ་དང༌། །
ཆོས་དང་ཆོས་མིན་རྒྱལ་ཁྲིམས་ཐིག་ཤིང་བཟོས། །
ཆོས་ཀྱི་སྲོལ་བཙུགས་མཐའ་བཞི་དབང་དུ་བསྡུས། །
ཆོས་རྒྱལ་སྲོང་བཙན་སུམ་གཉིས་ས་ལས་རྒྱལ།
མཁན་སློབ་ཞལ་འཛོམས་དགེ་འདུན་གཞི་མ་བཙུགས། །
ཐེའི་ཙུང་བློན་ཆེན་ཀོ་ཛུའི་དམག་དཔུང་ཕམ། །
ཆེན་པོ་ཐང་གི་ཐོབ་ཀྱང་སྟོབས་ཀྱིས་བླངས། །
-
2 -



མཆོད་བརྗོད།
ཆོས་སྲིད་གང་ལ་འགྲན་བྲལ་ཁྲི་སྲོང་རྗེ། །
ལོ་པཎ་གདན་དྲངས་མདོ་རྒྱུད་འབུམ་ཕྲག་བསྒྱུར།
རྒྱ་བོད་འཁྲུགས་པའི་གཡུལ་ལས་རྣམ་པར་རྒྱལ།
གུང་གུ་རྨེ་རུར་ས་མཚམས་རྡོ་རིང་བཙུགས། །
མངའ་བདག་ཁྲི་རལ་མཛད་རྗེས་དེང་འདིར་དྲན། །
གཉའ་ཁྲིའི་རྒྱུད་ ཅིག་བུ་ལ་སྨོན་ཚེ་འོད་གསལ་ལྷ་ཡི་དཀྱིལ་
འཁོར་ལས། །
ལྷ་སྲས་དགའ་བ་འབུམ་ལྡན་འཁྲུངས་པའི་རིགས་རྒྱུད་གཙང་
བོའི་རླབས་ཀྱི་རྩེར། །
ཐོན་པའི་བློན་ཆེན་ཉི་མའི་འོད་རྣོན་མདོ་ཁམས་སྨད་ཀྱི་གངས་
ལ་ཟུག།
ཆོས་སྲིད་གཟི་འོད་ལྷམ་མེར་འཕྲོས་ཤིང་རིགས་རྒྱུད་རྨ་ཀླུང་
རྒྱུན་དང་འདྲེས། །
རབ་དཀར་ཁ་བའི་རྡུལ་མང་བརྩེགས་པ་གངས་ཅན་སཱ་ལའི་
སྨན་ལྗོངས་ཀྱི། །
མདོ་སྨད་ ཅང་ཤེས་ཆོལ་ཁའི་མཛེས་རྒྱན་མཛོད་དགེ་གླིང་་་་
དཀར་སྟོད་ཀྱི་ཆར། ། །
ཕན་བདེ་བྱེ་བའི་རྩ་ལག་བསྐྲུན་མཛད་མི་དབང་ ཨ་ ཀླུམ་ལ་
-
3-



མཆོད་བརྗོད།
སོགས་ཀྱི། །
མངའ་ཐང་རྟ་གདོང་མེ་རི་འབར་བའི་གྲགས་སྙན་ནམ་ཡང་
ཉམས་པ་མེད། །
དེ་ལྟར་མི་དབང་རིམ་བྱོན་གྱི། །
མཛད་རྗེས་རྒྱ་མཚོའི་ཀླུང་ཡངས་ལས། །
ཆ་ཙམ་ཕྱི་རབས་གཞོན་ནུ་ཡི། །
ཐོས་འཛིན་དགའ་བའི་དཔྱིད་དུ་འབེབས། །
ཡིན་ལུགས་ཕུ་ཐག་གཅོད་བྱེད་ཡིག་ཆ་ཉུང་། །
མེས་པོའི་ཆེ་བ་དྲན་པའི་རྒན་པོ་ཉུང་། །
དེའི་ཕྱིར་ཁོ་བོའི་རྣམ་དཔྱོད་མེ་ཁྱེར་གྱིས། །།
ཕྱོགས་ཀུན་མ་གསལ་གཟུར་གནས་སྤྱན་སྔར་འཆགས། །
ཞེས་ཚིགས་སུ་བཅད་པའི་མེ་ཏོག་གི་ཕྲེང་བས་མདུན་བསུས་ཏེ་
འདིར་མཛོད་དགེ་གླིང་པའི་མི་དབང་རིམ་བྱོན་གྱིས་ཆོས་སྲིད་སྐྱོང་
སྤེལ་བྱས་ཚུལ་བརྗོད་པ་ལ་བདུན། །
དང་བོ། རྗེ་གཉའ་ཁྲི་བཙན་པོ་ནས་བློན་ཆེན་དགའ་ཡེ་ཤེས་
དར་རྒྱས་བར་གྱི་བྱུང་བ་མདོར་བསྡུས། །
གཉིས་པ། བློན་ཆེན་དགའ་ཡེ་ཤེས་དར་རྒྱས་ཀྱི་རྒྱུད་པ་་་
མཛོད་དགེའི་དཔོན་ཁག་སོསོར་གྱེས་ཚུལ། །
—
4
-



རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར། །
གསུམ་པ། དཔོན་ཨ་ཀླུམ་གྱིས་གླིང་བ་སྟོད་སྨད་བར་གསུམ་
དུ་ཕྱེས་ཚུལ། །
བཞི་བ། དཔོན་སྦྲ་རྒན་ཚང་སྟེ་སྨད་མའི་དཔོན་ཁག་གི་ལོ་
རྒྱུས།།
ལྔ་བ། སྟོད་མའི་དཔོན་ཁག་གི་ལོ་རྒྱུས། །
དྲུག་པ། བར་མའི་དཔོན་ཁག་གི་ལོ་རྒྱུས།
བདུན་པ། ཞར་བྱུང་འཕེལ་རྒྱས་འགྲོ་བཞིན་ པ་གླིང་་་་
དགོན་གྲོང་གི་རྣམ་པ་བཅས་སོ། །
[1] རྗེ་གཉའ་ཁྲི་བཙན་པོ་ནས་བློན་ཆེན་དགའ་ཡེ་
ཤེས་དར་རྒྱས་བར་གྱི་བྱུང་བ་མདོར་བསྡུས།
འཛམ་གླིང་གོ་ལ་ཆེན་པོའི་སྒལ་སྟེང་ན་ཆགས་པའི་གངས་ཅན་
བོད་ཀྱི་ཡུལ་འདིའི་ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་
ཅན་ཆགས་ནས་ཡུན་རིང་འགོར་རྗེས་རྐང་གཉིས་མིའི་འགྲོ་བ་བྱུང་སྟེ་
སྔོན་ གྱི་ སྨོན་ ལམ་ དང་ ལས་ སྐལ་ གྱིས་ མ་ ཆོས་ པའི་ ལོ་ ཏོག་ སྤྱོད།
རིམ་གྱིས་མི་ལེ་ལོ་ཅན་དག་གིས་ནང་བར་གྱི་སྐལ་བ་དེ་རིང་ནས་
བླངས་ཏེ་ཟོས་པ་སོགས་ཀྱིས་འཁྲུགས་རྩོད་མང་དུ་བྱུང་པས་རང་བྱུང་
གི་ལོ་ཏོག་མེད་པར་གྱུར་པས་སོ་ནམ་དང་རི་དྭགས་རྔོན་པའི་ལས་ལ་
གཞོལ། དེ་ནས་ མ་ སང་ སྤུན་དགུ་ སོགས་ ཀྱིས་ དབང་ བསྒྱུར་ཏེ།
- 5 -



རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར
རྒྱལ་ཕྲན་ཉི་ཤུ་རྩ་ལྔ་དང་སིལ་མ་བཞི་བཅུ། ཡང་རྒྱལ་ཕྲན་བཅུ་
གཉིས་སོགས་དབང་བསྒྱུར་ཞིང་གཅིག་གི་འོག་ལ་གཅིག་མ་སྒུར་བར་
ཕན་ཚུན་མི་མཐུན་བར་འཐབ་རྩོད་ཀྱིས་དུས་འདའ་བས་འབངས་ལ་
དཀའ་ཚེགས་ཆེན་པོ་བྱུང་བ་ན་ཞང་གསུམ་བོན་བཞི་ལ་སོགས་ཤེས་
པ་མཁན་བཅུ་གཉིས་ཀྱིས་མཆིད་བགྲོས་མཛད་ནས་བོད་སྤྱི་ལ་དབང་
བའི་རྒྱལ་བོ་ཞིག་འཚོལ་དུ་ཕྱིན་པས། རྒྱ་གར་མང་བོས་བཀུར་པའི་
རྒྱལ་རྒྱུད་དམག་བརྒྱ་བའི་བུ་ ( འདི་ལ་བཤད་ཚུལ་སྣ་ཚོགས་ཡོད་ཀྱང་བོད་
ཀྱི་ཡིག་ཆ་ཁུངས་དག་རྣམས་དང་ལོ་རྒྱུས་ཀུན་དགའི་མེ་ལོང་རང་ལུགས་སུ་
བཟུང་བའོ། །)མཚན་རྟགས་སོགས་ཡ་མཚན་ཅན་བྱུང་བ་རིམ་གྱིས་
ཡུལ་གྱར་སྟེ་བོད་ཀྱི་ས་ཆ་བཙན་ཐང་སྒོ་བཞིར་སླེབས་པ་དང་འཕྲད་
པས་གཟུགས་བྱད་ལྟ་བས་ཆོག་མི་ཤེས་པར་མཐོང་ནས་ངོ་མཚར་སྐྱེས་
ཏེ་ཁྱེད་རང་གང་ནས་འོངས་དྲིས་ཀྱང༌། ཁོང་འཁོར་དང་བཅས་
པས་བོད་སྐད་མི་གོ་སྟབས། གནམ་ལ་མཛུབ་མོ་ཀེར་བས། འདི་
ནི་གནམ་ལས་བབས་པའི་ལྷ་རེད་དོ་ཟེར་ཞིང་། འདི་ནི་བོད་ཀྱི་
རྒྱལ་པོར་འོས་ཟེར་ནས་ཤིང་གིས་ཁྱོགས་ཤིག་བཟོས་ཏེ་གཉའ་བར་
ཁུར་ནས་ གདན་དྲངས། བོད་འབངས་ཐམས་ཅད་ཀྱིས་ ལྷ་ ལས་
ཆད་པའི་ངོ་མཚར་ཅན་དུ་བཟུང་སྟེ་ཐམས་ ཅད་ཀྱི་བཀུར་སྟི་ཞུས་
ཤིང་ རྒྱལ་བོར་བཀུར་བས་དབང་ཐང་ཆེར་གྱུར་ཏེ་རྒྱལ་ཕྲན་བཅུ་
-
6 -
་



རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར། །
གཉིས་དབང་དུ་བསྡུས། ཐོག་མར་གཉའ་བར་ཁྲི་བཅས་ནས་་་་་
གདན་ དྲངས་ པས། མཚན་ ལ་ གཉའ་ ཁྲི་ བཙན་ པོར་ གསོལ།
གཉའ་ཁྲི་བཙན་པོ་ནས་གནམ་གྱི་ཁྲི་བདུན་དང༌། བར་གྱི་སྟེང་
གཉིས། སའི་ལེགས་དྲུག ལྡེ་བརྒྱད། འོག་གི་བཙན་བཞི་སྟེ་
ཆབ་སྲིད་བོན་གྱིས་བསྐྱངས་བའི་རྒྱལ་རབས་ཉེར་བདུན། དེ་ནས་
རྒྱལ་རབས་ཉེར་བརྒྱད་པ་ལྷ་ཐོ་ཐོ་རི་ནས་ལྷས་ལུང་བསྟན་པའི་རྒྱལ་
རབས་ལྔ། དེ་རྗེས་རྒྱལ་རབས་སོ་གསུམ་པ་སྲོང་བཙན་སྒམ་པོ་ནས་
རྒྱལ་རབས་ཞེ་གཅིག་པ་མུ་ཏིག་བཙན་པོའི་བར་རིམ་པར་བྱོན་ཏེ་
བོད་ཀྱི་ཆོས་སྲིད་ལུགས་གཉིས་ཤིན་ཏུ་རྒྱས་པར་མཛད། མུ་ཏིག་
བཙན་པོར་སྲས་ལྔ་ཡོད་པའི་ཆུང་བ་སྤྲུལ་བའི་ཆོས་རྒྱལ་མངའ་བདག་
ཁྲི་ གཙུག་ ལྡེ་ བཙན་ རལ་ བ་ ཅན་ སྤྱི་ ལོ་(༨༦༦)ལོར་ འཁྲུངས།
བློན་པོ་དག་གིས་བཀའ་བགྲོས་མཛད་དེ་རྒྱལ་སར་བསྐོས། བྲན་ཁ་
དཔལ་ཡོན་སོགས་ཀྱིས་བློན་པོ་བྱས་ཏེ་རྒྱལ་ཁམས་ལ་དབང་བསྒྱུར།
པཎྜིཏ་མང་བོ་སྤྱན་དྲངས་ཏེ་ལོ་པཎ་རྣམས་ཀྱིས་མདོ་ རྒྱུད་བསྟན་
བཅོས་མང་བོ་བསྒྱུར། རྒྱ་བོད་དབོན་ཞང་མ་མཐུན་པར་བོད་
དམག་ཁྲི་ཚོ་མང་བོ་དྲངས་ཏེ་རྒྱ་ཡུལ་གྱི་མཁར་མང་བོ་བཅོམ་པའི་
སྐབས། བོད་ཀྱི་དགེ་འདུན་པ་རྣམས་དང༌། རྒྱའི་བཙུན་པ་་་
རྣམས་ཀྱི་བར་བྱས་ནས་བཀའ་མོལ་གྱི་མཚམས་སྦྱར་ཏེ་དབོན་ཞང་
-
7 -



རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར། །
མཐུན་པར་མཛད། རྒྱའི་གུང་གུ་རྨེ་རུར་ (ཀ་ཅིའི་མཆོད་རྟེན་དཀར་བོ་
ཡོད་སར་ངོས་འཛིན) རྡོ་རིང་བཙུགས་ཏེ་རྒྱ་བོད་ཀྱིས་མཚམས་ སུ་་་
བཅད་ནས། ཕན་ཚུན་གཉིས་ ཀས་ ས་མཚམས་ལས་ཕྱི་རོལ་ ཏུ་་
བརྒལ་ཏེ་དམག་གི་གཡུལ་བཤམས་པ་སོགས་མི་བྱེད་པའི་དཔང་ལྷ་ཀླུ་
གཉན་པོ་བཞག་ སྟེ་ བྲོ་ བོར་ བའི་ ཡི་ གེ་ ལྷ་ ས་ དང༌ རྒྱ་རྗེའི་ ཕོ་བྲང་།
གུང་གུ་རྨེ་རུ་གསུམ་གྱི་རྡོ་རིང་ལ་བྲིས། དུས་དེར་རྒྱ་བོད་གཉིས་
མཐུན་ཞིང་འབྲེལ་བ་བཟང་བས། གནམ་ལ་ཉི་ཟླ་ཟུང་གཅིག་དང༌།
ས་ལ་བཙན་པོ་དབོན་ཞང་ཞེས་གླེང་། དེ་ལྟར་སྤྲུལ་བའི་ཆོས་རྒྱལ་
ཆེན་པོ་མངའ་བདག་ཁྲི་རལ་བ་ཅན་གྱིས་མཐའ་དབུས་ཡུལ་གྲུ་ཐམས་
ཅད་དབང་དུ་བསྡུས་པ་ན་བློན་པོ་མང་བོ་ཕྱོགས་ཡས་མས་སུ་འགོ་
འཛིན་དང་ཁྲལ་བསྡུ་རུ་མངགས། ཆོས་སྲིད་ལུགས་གཉིས་ལ་་་་་
མཁྱེན་དཔྱོད་ཉི་མ་ལྟར་འབར་བའི་བློན་ཆེན་དགའ་ཡི་ཤེས་དར་རྒྱས་
(རིགས་འདི་ལ་དགའ་རིགས་ཟེར་དོན་《བོད་མི་བུ་གདོང་དྲུང་གི་རུས་མཛོད་
མེ་ཏོག་བསྐྱེད་ཚལ》ལས་ “ སྔོན་བོད་ཀྱི་ཡུལ་དབུས་སུ་བོད་རྒྱལ་བོའི་གདུང་
རྒྱུད་རྒྱལ་ས་མ་ཐོབ་པ་ཞིག་ལ་བུ་མེད་པར། ཐང་ལྷ་སོགས་ཡུལ་ལྷ་རྣམས་ལ་
གསོལ་བ་བཏབ། བུར་སྨོན་སྐབས་སུ་ནམ་མཁའ་ནས་མདུན་དུ་འཇའ་སྣ་
ཟུག་པའི་སྣེ་ན་བུ་ཆུང་བ་ཞིག་བྱུང་བར་བུ་སྐལ་བྱས་ཏེ་ཤིན་ཏུ་དགའ་བས།
མི་རིགས་དེ་ལ་དགའ་རིགས་ཟེར། ཕྱིས་སུ་དགའ་ཡེ་ཤེས་དར་རྒྱས་བྱ་བ་
མངའ་བདག་ཁྲི་རལ་བ་ཅན་གྱི་བློན་པོ་ཞིག་བོད་སྲུང་བའི་ཕྱིར་ཤར་ཕྱོགས་རྒྱ་
-
8-



：
རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར། །
བོད་ཀྱི་ས་མཚམས་སུ་བཞག་ ” ཞེས་གསལ་བོར་བསྟན་པས་བློན་ཆེན་འདིའི་
གདུང་ རིགས་ བོད་ ཀྱི་རུས་ཆེན་ བཞིའི་ ནང་ གསེས་ ཀྱི་ སྒ་ མིན་ པར་ འདུག ）
མཆོག་མདོ་ཁམས་སྨད་ཀྱི་ལྗོངས་སུ་འགོ་འཛིན་དང་ཁྲལ་བསྡུ་རུ་
མངགས་པ་ཡིན་ཏེ། མཁས་དབང་དམུ་དགེ་བསམ་གཏན་མཆོག་
གིས་མཛད་པའི་《ལོ་རྒྱུས་ཀུན་དགའི་མེ་ལོང༌》ལས། “ མཛོད་
དགེའི་ས་འདི་མདོ་སྨད་ཀྱི་ས་གཞན་དག་ལྟར། གནའ་སྔ་མོར་བོད་
ཆགས་པའི་ཡུལ་ཡིན་མོད། སྔར་བཤད་པ་ལྟར་ཐང་གི་རྒྱལ་བོ་དར་
བའི་སྐབས། ཡུལ་འདི་དག་ཐང་གིས་བཟུང་སྟེ། ཀྲུའུ་མང་བོ་
བཙུགས། དེ་རྗེས་སྲོང་བཙན་སོགས་བོད་ཀྱི་བཙན་པོ་སྟོབས་ལྡན་
དག་གི་དུས་སུ། རྒྱ་མི་མཐའ་སྐྱོད་བྱས་རྗེས་ས་འདི་ས་སྟོང་དུ་གྱུར།
མངའ་བདག་ཁྲི་རལ་བ་ཅན་གྱི་དུས་སུ་ཀ་ཅིའི་མཆོད་རྟེན་དཀར་བོ་
ཡན་ཆོད་བོད་ཀྱི་མངའ་འོག་ཡིན་སྟབས། དགའ་ཡེ་ཤེས་དར་རྒྱས་
ཟེར་བའི་བོད་བློན་ཞིག་ཁྲལ་བསྡུ་རུ་འོངས། དེས་ས་འདིར་ཆུ་བོ་
ཆེན་པོ་གསུམ་འབབ་ཅིང་། རྩྭ་ཆུ་ཤིན་ཏུ་བཟང་པས། ས་སྟོང་དུ་
བསྐྱུར་མི་བྲ། ས་འདིར་འབྲོག་སྡེ་འཛུགས་དགོས་ཟེར་ནས་ ས་་་་
འདིར་གཞི་བཟུང་། ། ཞེས་གསུངས་པ་ལྟར། བློན་ཆེན་དགའ་
ཡེ་ཤེས་དར་རྒྱས་ཀྱིས་ཡུལ་འདིར་གཞི་བཟུང་བས་འབྲོག་སྡེ་ཆེན་པོ་
ཆགས་ཏེ་སྟོབས་འབྱོར་མངའ་ཐང་ཤིན་ཏུ་དར་ཞིང་འབངས་སུ་གྱུར་
..
：
་
，
，
9
།
-



རྗེ་གཉའ་ཁྲི་ནས་བློ་ཆེན་དགའ་ཡེ་ཤེས་བར།
བ་མཐའ་དག་གི་དཔོན་ དུ་ གྱུར་བས་ བཀུར་གཟོས་ཆེ། དེ་ནས་
རིགས་བཟང་ཞིང་ཁུངས་བཙུན་པའི་བུད་མེད་ཅིག་བླངས་བ་ལ་བུ་ལྔ་
སྐྱེས། བུ་ཆེ་བས་ཡབ་ཀྱི་ སྲིད་དབང་རྒྱ་ཆེར་བསྐྱངས་སོ། །
སྔོན་གྱི་ཐུགས་བསྐྱེད་རྒྱ་མཚོ་གཏིང་ཟབ་པས། །
སྔོན་བྱོན་སྤྲུལ་བའི་ཆོས་རྒྱལ་ཞེ་གཅིག་གིས། །་
སྔོན་ཚེ་ཆོས་སྲིད་ཉི་ཟླ་བསྐྲུན་པའི་ཚུལ། །
སྔོན་དང་ཕྱི་མའི་མཁས་རྣམས་དགོངས་པ་གཅིག།
བསྟོད་ན་བསྟོད་རིན་ལྡན་པའི་མཛད་རྗེས་ཡོད། །
དཔག་ན་དཔག་པར་དཀའ་བའི་ལོ་རྒྱུས་ཡོད། །
ཁེངས་ན་ཁེངས་ཀྱང་ཆོག་པའི་མེས་བོ་ཡོད། །
ཞུམ་ནས་བསྡད་ན་ལྷ་སྒྲུང་ཙམ་ལས་མེད། །
སྟོབས་འབྱོར་མངའ་ཐང་དར་བ་ཐང་གི་སྲིད། །
ཡན་ལག་བཞི་ལྡན་དཔུང་གིས་ཕམ་བྱས་ཏེ། །
གསེར་གྱི་ཁྲི་འཕང་ལ་ཡང་དབང་བསྒྱུར་བ། །
བསྙོན་མེད་ལོ་རྒྱུས་མཐོང་པས་ཡིད་ཆེས་རྙེད། །
བསིལ་ལྡན་ཞིང་ལ་རྒྱལ་ཁྲིམས་ཡུག་གཅིག་གིས། །
བསྲུང་ཕྱིར་ལྷ་རིགས་དགའ་ཡི་རྒྱུད་པ་གཅིག།
ཕྱོགས་འདིའི་བསོད་ནམས་ཐེམ་སྐས་ལ་འཛེགས་པས། །
ཆ་
་་་....
- 10



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ། །
མཛོད་དགེ་སྨན་ལྗོངས་ཞེས་པའི་སྙན་པ་འབར། །
ཞེས་པའང་བར་སྐབས་ཀྱི་ཚིགས་སུ་བཅད་པའོ། །:
[2 བློན་ཆེན་དགའ་ཡེ་ཤེས་དར་རྒྱས་ཀྱི་རྒྱུད་པ་་་་
མཛོད་དགེའི་དཔོན་ཁག་སོ་སོར་གྱེས་ཚུལ། །
དགའ་ཡེ་ཤེས་དར་རྒྱས་ཀྱི་བུ་ཆེ་བའི་རྒྱུད་དུ། ཆེ་བ་དགའ་
སྟག་ཐུལ་ཅན་དང་ཆུང་བ་དགའ་སྤྱང་ཐུལ་ཅན་གཉིས་ཡིན། དེ་
ནས་མཛོད་དགེ་ཞེས་པའི་མིང་ཐོག་ཚུལ་ནི། དགའ་སྟག་རིས་ཅན་
ནམ་སྟག་ཐུལ་ཅན་གྱི་མི་རྒྱུད་དུ་བླ་མ་དགེ་འདུན་ཟེར་པ་དེར་དཔོན་
དང་བོད་ཀྱི་བླ་མ་ཆེན་པོ་དག་རྒྱ་ནག་ཏུ་འགྲོ་པའི་ཕྱག་མཛོད་བྱས་
བས་ཕྱག་མཛོད་དགེ་འདུག་ནམ་མཛོད་པ་དགེ་འདུན་ཞེས་མིང་ཅན་
ཞིག་བྱུང༌། དེའི་མི་རྒྱུད་རུ་སྡེ་བཅས་ལ་མཛོད་དགེ་ཞེས་པའི་མིང་
ཐོགས་ (གུང་ཐང་བསྟན་པའི་སྒྲོན་མེའི་རྣམ་ཐར་དུ། “ ཁྲི་སྲོང་གིས་མཛོད་
པའམ་ཕྱག་མཛོད་དགའ་ཡེ་ཤེས་དར་རྒྱས་བོད་ཀྱི་ཁ་འཛིན་ལ་གླིང་ཡུལ་དུ་
མངགས་པ་དགེ་སློང་གི་ཆ་བྱད་དུ་ཡོད་པས་མཛོད་དགེར་གྲགས་ ” ཞེས་པའང་
འདུག ) དགའ་ སྟག་རིས་ཅན་ནམ་ སྟག་ཐུལ་ཅན་དང་དགའ་སྤྱང་
ཐུལ་ཅན་གཉིས་བློ་རྣོ་ཞིང་ཤེས་རབ་ཆེ་བས་མཛོད་དགེ་སྟོད་སྨད་ཀྱི་ .
ས་ཆ་ཕྱུགས་སྐྱོང་སར་བཟང་ཡང་། ཞིང་ས་དང་ལྡན་པའི་གནས་
གཞི་བཟང་པོ་ཞིག་བཙལ་བར་འདོད་ནས། དགའ་སྤྱང་ཐུལ་ཅན་
- 11 -



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ། །
རེ་ཞིག་ཅོ་ནེ་ས་ཕྱོགས་རྟ་མགོ་ཕུག་ཟེར་བ་ཞིག་ཏུ་ཤིང་གི་སྤྱིལ་བུ་ཕུབ་
ཏེ་བསྡད། - ཁོ་རང་བློ་རྣོ་ཞིང་དཔལ་རྩལ་ཆེ་བ། དགེ་བ་ལ་དགའ་
ཞིང་དམན་པར་བརྩེ་བ་སོགས་ཡོན་ཏན་དུ་མ་དང་ལྡན་པའི་སྟོབས་
ཀྱིས་ཕྱོགས་འདིའི་སྐྱེ་བོ་ཐམས་ཅད་ཀྱིས་རང་གི་དཔོན་པོར་བསྐོས་ཏེ་
ཅི་གསུངས་དང་དུ་ལེན་པར་གྱུར། འགྲོ་མགོན་ཆོས་རྒྱལ་འཕགས་
པ་བློ་གྲོས་རྒྱལ་མཚན་ཧོར་སེ་ཆེན་རྒྱལ་པོས་རྒྱ་ནག་ཏུ་གདན་དྲངས་
སྐབས་ད་ལྟའི་ཅོ་ནེའི་ལུང་དེར་བྱོན། གནས་འདི་ཉིད་ས་བཀྲ་
ལེགས་ཤིང་དགོན་པ་བཏབ་ན་བསྟན་པར་ཕན་ཐོག་ཡོད་གསུངས།
ཉིད་ཀྱི་ཞལ་སློབ་ས་སྐྱའི་དགེ་བཤེས་ཤེས་རབ་ཡེ་ཤེས་ལ་གནས་གཞི་
འདིང་དུ་བཅུག རྟེན་བཞེངས་སོགས་ཀྱི་ཞལ་བཀོད་དང་དགོས་
ཆས་སོགས་བསྩལ། དགེ་བཤེས་དེས་འཕགས་པའི་བཀའ་བཞིན་
རབ་བྱུང་ལྔ་བའི་ཤིང་མོ་ལུག་（༡༢༩༥)ལོར་འགོ་བརྩམས་ཏེ་ལྷ་
ཁང་དང་སྐུ་གསུང་ཐུགས་རྟེན་རྒྱ་ཆེར་བཞེངས། སྤྱང་ཐུལ་དགོན་
པར་མཇལ་ཏུ་བྱོན་སྐབས་ཆུ་ཆེན་པོ་འགྲོ་བའི་སྣེ་དང་ཐུག་པས་་་་
འཕགས་པའི་དངོས་སློབ་དགེ་བཤེས་ཤེས་རབ་ཡེ་ཤེས་ཀྱིས་ཆུ་སྣེ་ལ་
ཐུག་པའི་རྟེན་འབྲེལ་གྱིས་ཁྱེད་ཀྱི་མི་རྒྱུད་ཆུ་བོ་གངྒའི་རྒྱུན་ལྟར་རིང་
ལ། འཁོར་འདབས་ཀྱང་རྒྱས་པ་ཞིག་འོང་གསུངས་པས་དགོན་པ་
གཏད། དེ་ནས་བཟུང་ཅོ་ནེ་དཔོན་ཞེས་གྲགས། བོད་ཀྱི་འཚོ་བ་
- 12 -



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
ལ་ཇ་མར་རྩམ་གསུམ་མེད་མི་རུང་བས་འབྲུ་རིགས་ཀྱི་འགན་ཅོ་ནེའི་
དཔོན་པོ་དང་། མར་ཆུར་ཤ་སོགས་ཀྱི་འགན་མཛོད་པ་དགེ་འདུག་
གྱིས་བཞེས་ཏེ་ཕུ་ནུ་ལག་འབྲེལ་དང་རོང་འབྲོག་མཉམ་འབྲེལ་གྱིས་
འཚོ་བ་རོལ་བར་གྲགས། ནུ་བོ་དགའ་ སྟག་ཐུལ་ ཅན་ （ དངོ༌ཤྲཱི ）
གྱིས་སྲིད་མ་བསྐྱངས་པར་ལ་ལུང་ཞེས་པའི་ས་ཁུལ་དུ་མི་རྒྱུད་དར་
ཞིང་ཞི་བཞིན་ཞེས་ཚོ་བའི་མི་ཁྱིམ་དུ་མ་ཡོད་ཅིང༌། དཔོན་སྤྱང་ཤྲཱི་
དང་གཡོག་དང་བྷེ་ཟེར་བའི་གཏམ་རྒྱུད་ཀྱང་བྱུང་། མཛོད་དགེ་
འདིར་བོད་ཀྱི་འབྲོག་སྡེ་ཆགས་ནས་ཡུན་རིང་འགོར་རྗེས། རབ་
བྱུང་མ་ཚུགས་གོང་གི་དྲུག་ཅུ་སྐོར་དེའི་ནང་གླིང་སེང་ཆེན་བྱུང་ནས།
ཧོར་གླིང་འཁྲུག་པའི་སྐབས། ཐོག་མར་ཧོར་འདི་ཕྱོགས་སུ་སླེབས་
ནས་ས་མང་བོ་བཟུང་མོད། གླིང་གིས་ཧོར་དམག་ཕམ་པར་བྱས་ཏེ་
རྨ་སྟོད་སྨད་བར་གསུམ་གླིང་གི་མངའ་འོག་ཏུ་གྱུར། རྨ་སྟོད་སྨད་
བར་གསུམ་དབང་དུ་བསྡུས་ཞེས་བ་ནི། མཁས་དབང་དམུ་དགེ་
རིན་པོ་ཆེས་མཛད་པའི་《གླིང་སེང་ཆེན་གྱི་བྱུང་བ་མདོར་བསྡུས》
ལས། “ རྨ་ཆུའི་ཆུ་མགོ་ནས་བཟུང་སྟེ། ཟ་ལར་ཁོག་ཡར་མར་ནི་
དབང་བསྒྱུར་ཡུལ་རྨ་ཆུའི་རྒྱུད་ཡིན་འདུག དེ་ལ་ཕྱིས་སུ་གླིང་གིས་
ས་ཆར་ཆ་བགོས་ནས་སྲུང་དམག་འཇོག་ཡུལ་ནི། མཛོད་དགེ་སྟོད་
ཡན་ཆད་རྨ་སྟོད་དུ་བརྩི་བ་ཡིན་ཏེ། གླིང་དཀར་སྟོད་དང་རྨ་སྟོད་
- 13-
--
-
-



་
བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
དུ་བརྩིས་པས། སྟོད་ཟེར་བ་ཡིན་འདུག ར་རྒྱ་དགོན་ཡར་མར་
ལ་རྨ་སྐེད་དུ་བརྩི། ཟ་ལར་ ཡར་མར་ལ་རྨ་སྨད་དུ་བརྩི། ” ཞེས་
གསུངས་པ་ལྟར་རོ། ། །
སྤྱི་ལོའི་དུས་རབས་བཅུ་གཅིག་པའི་ནང་ནས་མཛོད་དགེ་གླིང་
དཀར་སྟོད་འདིར་གླིང་གིས་དབང་བསྒྱུར་རྗེས། ཡུལ་འདིར་བོད་
མི་བུ་གདོང་དྲུག་གི་ནང་ཚན་སྨུག་པོ་ལྡོང་གི་རིགས་རྒྱུད་ཀྱི་དམག་སྡེ་
ཞིག་གཞིས་ཆགས་ པ་ལ་མཛོད་དགེ་གླིང་བ་ཞེས་ པའི་ མིང་ཐོགས།
སྡེ་བ་འདི་གླིང་སེང་ཆེན་གྱི་དམག་དཔོན་ཚ་ཞང་འདན་མའི་དམག་
རུ་ཞིག་ལྷག་པ་ཡིན་ཚུལ་རྒན་རབས་མང་བོའི་ངག་རྒྱུན་དུ་གསལ་ལ།
《གླིང་སེང་ཆེན་ཀྱི་བྱུང་བ་མདོར་བསྡུས》ལས། ཧོར་གླིང་་་་་་
འཁྲུགསནས་གླིང་གིས་དབང་བསྒྱུར་བས། མཛོད་དགེ་གླིང་དཀར་
སྟོད་ཀྱི་ས་ཆ། ཞེས་བའི་མིང་དེ་ཆགས། གླིང་གི་སྡེ་ལྷག་ཞིག་ཡོད་
པའི་ སྡེ་བ་དེལ་ “ གླིང་བ ”ཞེས་མིང་མ་འགྱུར་བར་ཡོད། ཞེས་
གསལ་བོར་གསུངས་སོ། ། གླིང་གི་སྲིད་ཉམས་རྗེས་ གླིང་དཀར་
སྟོད་འདིའི་རུ་སྡེ་རྣམས་རིམ་གྱིས་འབོས་བོ་ཚང༌། མཛོད་དགེ་སྟོད་
མ། · བྱམས་མེ། བན་ཡུས། རྐྱང་ཚ། ཚོང་རུ། གཟའ་རུ་
བཅས་འབྲོག་སྡེ་བརྒྱད་དང་ རོང་སྡེ་བཞི་སྟེ་ མཛོད་དགེ་ཤོག་བཅུ་
གཉིས་སུ་གྱུར། ཤོག་ཁ་སོ་སོའི་འབངས་ཀྱི་ནང་དུ་སྨུག་པོ་ལྡོང་
— 14 -



1:|::
བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
རྒྱུད་གཙོ་གྱུར་བའི་རིགས་རྒྱུད་མང་དུ་ཡོད་མི་སེར་ལ་ངེས་པ་མེད་དེ་
དཔེར་ན། མགོ་ཚ་སྟག་ཚ་ཕུར་ཚ་སྟེ་ལྡོང་ཚ་ཆེན་བཅོ་བརྒྱད་ཀྱི་
ནང་ཚན་གྱི་རིགས་ཡོད་པའི། དཔོན་པོ་རྣམས་ནི་སྔོན་གྱི་བློན་ཆེན་
དགའ་ཡེ་ཤེས་དར་རྒྱས་ཀྱི་རིགས་རྒྱུད་མ་ཉམས་པར་ཕྱོགས་སོ་སོར་
གྱེས་བ་ཡིན་ཏེ། བོད་བློན་དགའ་ཡེ་ཤེས་དར་རྒྱས་ཀྱིས་བུ་ཆེ་བའི་
ཞིག་གིས་རེབ་བཟའ་སྟག་རིང་བཟའ་། འབལ་བཟའ་གསུམ་་་་་
བླངས། གསུམ་ ཀར་བུ་ གསུམ་སྐྱེས། ཕ་འབལ་ གྱི་ ས་ ཆར་ ཤི།
བུ་ཆེ་འབྲིང་གཉིས་ཀྱིས་ས་མཁན་ལ་རང་རང་དར་ས་ཞིག་ཏུ་ཕ་དུར་
འདེབས་དགོས་ཀྱི་འདོད་བཙོང་། དེ་འདྲའི་ས་དཀའ་ཡང་ཐམས་
ཅད་དར་ས་ཞིག་ཏུ་འཇོག་བྱས། བུ་ཆུང་བས་ཅི་ཡང་མ་བཤད་
སྟོད་བཟུང་བའི་རྒྱུད་པ་དེང་སང་མཛོད་དགེ་སྟོད་མར་གྲགས་པ་ཡིན།
སྐབས་ ཤིག་ སྟོད་ མའི་ ཨ་ ཙེ་ཟེར་ བའི་ལོངས་ སྦྱིན་ ཅན་ ཞིག་ བྱུང༌།
དེས་དབུས་བུ་རྒྱལ་བ་ཡབ་སྲས་ལ་རྟ་ཆེན་རྩེར་སོན་མང་བོ་ཕུལ་བ་
ཆིབས་ཆེན་གྱི་གྲས་སུ་སོང་། འབྲིང་བོ་སྟག་རིང་བཟའི་བུས་རྨ་རྨེ་
རྐ་གསུམ་གྱི་བར་ནས་ས་བཟུང་བའི་རྒྱུད་པ་མཛོད་དགེ་བྱམས་མེ་
དང༌། མཚམས་ཤིག་ཐང་བཟའ་ཞིག་བླངས་པའི་རྒྱུད་པ་གྱེས་པས་
་ ་ - 15-



-----
བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
ཐང་སྐོར་ ཐོགས། འདིའི་དཔོན་བཀྲ་ཤིས་དབང་ དང་ སོག་ཚང་
དཔོན་པོས་རྐ་རྨ་འདྲེས་མཚམས་སུ་རི་ཁྲོད་བཏབ་སྟེ་ཁྲི་ཆེན་མཆོག་
སྤྲུལ་བློ་བཟང་རྒྱུན་ སེང་ལ་ཕུལ། ཁོང་གིས་ རྒྱུད་སྟོད་གྲྭ་ཚང་་་་་
བཙུགས་ནས་འཆད་ཉན་པ་རིམ་པར་གཏོང༌། རྐ་ཆུ་རྐ་ སྟག་རྩེ་
ནས་འབབ་པའི་སྟོད་དུ་ཨ་མཆོག་སྨྲ་སེང་གླིང་གི་ མཆོད་བཞིས་རྭ་
ཁོག་ཚོ་བ་བརྒྱད་ཀྱི་འབྲོག་སྡེ་ཡོད་། འབལ་བཟའི་བུ་རྒྱུད་དུ་
དཔོན་བློ་གྲོས་བཟང་བོ་ཟེར་བ་བྱུང་ཞིང༌། ཁོས་པཎ་ཆེན་ཆོས་
རྒྱུན་གྱི་སྐུ་ཚེ་སྨད་ལ་མཇལ། ཁོ་བོའི་ས་ཆར་སྐུ་ཚབ་བླ་མ་ཞིག་
དགོས་ཞུས་པར། ཉིད་ཀྱི་གཟིགས་དཔེ་བརྒྱད་སྟོང་གསེར་བྲིས་བ་
ཤིག་གནང་སྟེ་རེ་ཞིག་འདི་ལ་མཆོད་བཀུར་གྱིས་དང་། རྗེས་སོར་
འདིའི་ བདག་ པོ་ ཞིག་ འོང་ བས་ དེས་ ཁྱེད་ ཀྱི་ བླ་ མ་ བྱེད་ གསུངས།
ཕྱིས་རྗེ་དེ་ཉིད་དག་ཞིང་དུ་དགོངས་པ་གཏད་རྗེས་སྐུ་མདུན་པ་་་
སངས་རྒྱས་བཟང་བོ་ཞུ་བས་སྐུ་འབུམ་ཕྱོགས་སུ་གནས་མཇལ་དུ་འགྲོ་
པའི་ཡར་ལམ་འདི་ཚང་ལ་ ཕེབས། ཕྱག་དཔེ་བརྒྱད་ སྟོང་ངོས་
བཟུང༌། ལུང་ བསྟན་ དང༌ མཐུན་ པར་ བྱུང་ བས་ བླ་ མར་ བཀུར།
བརྒྱད་སྟོང་གླེགས་བམ་ད་ལྟ་རྐྱང་ཚའི་རྒྱལ་དགེ་རི་ཁྲོད་དུ་བཞུགས།
དེ་ནས་བཟུང་བཀྲ་ཤིས་ལྷུན་པོའི་བླ་མ་ཟམ་མ་ཆད་པར་བྱོན་བཞིན་
ཡོད། འབོས་དཔོན་པོ། གླིང་བའི་དཔོན་པོ། བཞག་ལྡོམ་་་
- 16 - ་་ །



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
དཔོན་པོ། མཛོད་དགེ་སྨད་ཀྱི་ཤོག་ཁ་ལྔའི་དཔོན་པོ་རྣམས་ཀྱང་
དཔོན་བློ་གྲོས་བཟང་གི་རྒྱུད་པ་ཡིན།
གླིང་བའི་དཔོན་པོ་རབ་བརྟན་གྱིས་ཀུན་མཁྱེན་གོང་མ་གདན་
དྲངས། སུ་ རུག་ ཐེབས་ སུ་ རྟ་ རྒོད་ མ་ བརྒྱ་ ཕྲག་ མང་ བོ་ ཕུལ།
རིགས་རྒྱུད་ཀྱི་དོན་དུ་ཀུན་མཁྱེན་མཆོག་ནས་དངུལ་བུམ་ལ་རི་གཏེར་
བཅུག་བས་མི་རབས་མང་བོ་དར། དེ་དུས་དུད་ཁ་ཆིག་སྟོང་ལྔ་
བརྒྱ་ལྷག་ཏུ་འཕེལ་ཞིང༌ ( མདོ་སྨད་ཆོས་འབྱུང་དུ་ཆུང་རྒྱུད་ལྷག་པར་དར་
གསུངས་བ་དེ་དུས་ཡིན་པར་གྲགས། ) བླ་བྲང་བཀྲ་ཤིས་འཁྱིལ་དང་ཆོས་
འབྲེལ་ཟབ་མོ་ཡོད། གུང་ཐང་བསྟན་པའི་སྒྲོན་མེ་སོགས་སྐྱེས་ཆེན་
དམ་པ་མང་བོ་གདན་དྲངས་ཤིང་ཟབ་རྒྱས་ཆོས་ཀྱི་བདུད་རྩི་བསྩལ།
བླ་བྲང་ནས་དགེ་རྒན་མངགས་པའི་སྲོལ་ཀྱང་ཡོད། ཀུན་མཁྱེན་
མཆོག་གི་ཞལ་ནས་རྗེས་ སོར་རང་རེ་མཆོད་ཡོན་གྱི་བར་ལ་ སེར་་་་
འཇུག་ཅིག་བྱུང༌། ཞེས་ལུང་བསྟན་པ་དང༌། འཕན་ཆུ་བསྟན་
རྒན་ཟེར་བའི་ལྷ་བ་ཞིག་གིས་ཀྱང་ལུང་བསྟན་དུ་རྡོ་ཨ་མོ་གཅིག་ལ་
ཟུར་ཁ་བརྒྱད་འབབ་པའི་དུས་ཤིག་གླིང་བ་ལ་ཆག་འཇིག་ཉམ་ང་
ཆེན་པོ་འབྱུང་ཟེར་བའི་དུས་ལ་བབས་ནས། དཔོན་དབང་རྒྱལ་གྱི་
དུས་སུ་རུ་སྡེ་ལ་ནང་འཁྲུགས་ཚབས་ཆེན་བྱུང་། རུ་སྡེ་ཐོར་ནས་
ཕྱོགས་ངེས་མེད་སུ་འཁྱམས་དགོས་བྱུང་། བར་སྐབས་ཤིག་ལ་དམ་
- 17 -



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
སྲི་སེལ་འཇིག་གི་གནོད་པ་ཡིན་པ་ཤེས་ཏེ་ཐེ་བོ་ལུང་བཟང་ནང་སྤྲུལ་
སྐུས་ལྷག་བསམ་ཟོལ་མེད་ཀྱིས་བར་འདུམ་བྱས་ནས་མཐུན་སྒྲིལ་དམ་
ཟབ་ཡོད་པའི་ལམ་ལ་བཞག་སྟེ་དཔའ་རེ་སྤྲུལ་བའི་སྐུ་བསྐོ་བཞག་
གནང་བ་ནས་བཟུང་སྔོན་སྲོལ་ལྟར་ཆོས་འབྲེལ་ཡོན་མཆོད་ཀྱི་བདག་
པོ་ར་གྱུར་ནས་བླ་མ་དམ་པ་རྣམས་གྱིས་འགྲོ་ཕན་སྔར་ལས་ལྷག་པ་
བསྐྱངས་ཤིང་བཤགས་པ་བཟོད་གསོལ་དང་མང་འགྱེད་གཏོང་སྒོ་
སོགས་གོང་ན་མེད་པ་བྱས། གླིང་བའི་དཔོན་པོ་རབ་བརྟན་དང་དུས་
ཐོག་མཉམ་པ་དཔོན་ཚེ་བརྟན་བཟང་གི་རྒྱུད་པ་མཚོ་སྐོར་ཁ་བ་་་
སོགས་སོ། ། རབ་བརྟན་གྱི་བུ་ཆེ་བ་ཨ་འབྲུག ( འབྲུག་ཐར་རྒྱལ་ཡང་ |
ཟེར)གིས་རྨ་རྨེ་འདྲེས་མཚམས་སུ་ས་བཟུང་། མདའ་ལ་ཤིན་ཏུ་
འཕོང་སྐྱེན་པ་ཞིག་ཡིན་ཞིང་ལོ་བརྒྱ་ལྷག་ལ་བསྡད། ཁོའི་རིང་ལ་
དགྲ་རྐུན་དང་གྱོད་ཟེར་བ་རྣ་བས་ཐོས་མ་མྱོང་བར་གྲགས། ཨ་
འབྲུག་ལ་བུ་བདུན་བྱུང་བའི་རྒྱུད་པ་སོ་སོར་གྱེས། ཐམས་ཅད་ཀྱི་
སྤྱི་ནས་གསེར་དངུལ་སྤེལ་མས་བཀའ་འགྱུར་བཞེངས། །
མི་རབས་ཕྱི་མ་རྣམས་ལ་ཡང་ཡུམ་རྒྱས་འབྲིང་བསྡུས་གསུམ།
བསྐལ་བཟང་། ཐར་མདོ་རྣམས་གསེར་དངུལ་གྱིས་བཞེངས་
མཁན་བྱུང་ཞེས་《མདོ་སྨད་ཆོས་འབྱུང་།》དུ་གསལ། ཨ་འབྲུག་གི་
བུ་ཆེ་བ་བློ་བཟང་དར་རྒྱས་སམ་ཡོངས་གྲགས་ལ་མཛོད་དགེ་ཨ་བུ་
-- 18 -



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
ཟེར(དེང་སང་ཡང་ཨ་བུ་ཚང་ཟེར་པའི་སྡེ་བ་ཞིག་ཡོད) ཁོ་སྡེ་དགེར་ལན་
མང་བོ་སོང་སྟེ་དཔོན་ཆེན་དང་འདྲེས་ཆ་བྱས། ཅོ་ནེ་དཔོན་དང་
ཕུ་ནུ་སྒྲིག ཨ་རྣམ་དང་ཨ་དོན་ཟེར་བའང་ ཨ་འབྲུག་གི་བུ་ཡིན་
པར་སྣང་ལ། བུ་གསུམ་པ་ཕྱག་རྡོར་སྐྱབས་ཡིན། དེའི་རྒྱུད་པ་
འོག་ཏུ་བརྗོད། གླུ་འབྲུག་གི་ཆུན་མ་ཧོ་བཟའ་ལ་བུ་ཆེ་བ་གཟུངས་
ཕྱུག་རྒྱལ་དང༌། འབྲིང་བ་ཚུལ་ཁྲིམས། ཆུང་བ་བན་དེ་སྒོམ་་
བཅས་བུ་གསུམ་ཡོད་པའི་རྒྱུད་པར་ཧོ་བཟའི་བུ་རྒྱུད་ཟེར། འདི་
ཀུན་མཁྱེན་འཇིགཧ་ མེད་དབང་པོའི་སྦྱིན་ བདག་ གི་ གཙོ་ བོ་ ཡིན།
ཧོ་བཟའི་བུ་ཚུལ་ཁྲིམས་ཤི་བའི་གཤིན་སྔས་སུ་རྗེ་འཇིགས་མེད་དབང་
བོ་ལྕགས་འབྲུག་སྟེ་སྤྱི་ལོ : ( ༡༧༦༠ ) ལོར་ཕྱོགས་འདིར་དང་
བོར་ཕེབས། རྟ་རྒོད་མ་བརྒྱ་དང་དངུལ་སྲང་སུམ་བརྒྱ་ཕུལ། དེ་
ནས་ནམ་ཕེབས་རེས་ཀྱིས་འདི་བའི་མཐའ་ནས་གཞི་འཛིན། ཨ་མ་
ཚང་ཞེས་ཐུགས་མཉེས་མཛད། མེ་བྱ་ལོ( ༡༧༦° ) ལོར་ཀུན་
མཁྱེན་མཆོག་གིས་མཛོད་དགེ་ཨ་མ་ཚང་གི་རྩར་རྟ་བརྒྱ་ཙམ་དང་།
རྟ་ རྫི་ གཉིས་ བཞག་ རིམ་ གྱིས་ རྟ་ རྫི་ གཉིས་ ཀས་ ཁྱིམ་ རེ་ བཟུང༌།
ཤར་བ་རྣམ་རྒྱལ། རྒྱ་ཚང་། ཨ་ལོ་བྱམས་པ་སོགས་ཁྱིམ་སྒོ་ཉི་ཤུ་
ཙམ་བྱུང༌། དེའི་སྟེང་དུ་བསང་ཁོ་ཚེ་གཉིས་ནས་ཁྱིམ་ཚང་ཉི་ ཤུ་
བསྣན། རུ་སྡེ་ཇེ་མང་ལ་སོང་། དཔོན་པོ་ལྷ་རྒོད་དང་། མགོན་
- 19 -



བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
ཚེ། བསོད་ནམས་ལ་བཅོལ་ནན་མཛད་དེ་དངུལ་རྭ་ལ་ས་འཛིན་དུ་
བཅུག་པས་དངུལ་རྭ་ལྷ་སྡེ་ཞེས་མིང་ཐོགས། འདི་གླིང་བ་ནས་ཆད་
པ་ཡིན། མཛོད་དགེ་བློ་བཟང་དར་རྒྱས་སམ་ཨ་བུ་ཚང་ལ་ཨ་བུའི་
བླ་མ་ཟེར་བ་ཞིག་འཁྲུངས། ཁོང་གིས་ལྷ་མོའི་དགོན་གསར་ཚུགས་
ཀྱི་སྐབས་དགེ་བསྐོས་དང་དབུ་མཛད་བསྟུད་མར་བྱས་ཏེ་བཀའ་དྲིན་
ཤིན་ཏུ་ཆེ་བར་གླེང་། ལྷ་ལྡན་དུ་ཕེབས་ཏེ་ཙན་དན་ཇོ་སྐུ་རྩེ་ཁྲི་གང་
བ་ཞིག་དང་ཅོ་ནེ་ནས་བཀའ་འགྱུར་གདན་དྲངས་བ་གཉིས་ཚ་གན་
པེ་ཤིང་དགོན་དུ་ཕུལ་བ་《མདོ་སྨད་ཆོས་འབྱུང༌།》དུ་གསལ། །
ཨ་བུའི་བུ་གསུམ་པ་ཕྱག་རྡོར་སྐྱབས་ཀྱི་བུ་འགྱུར་མེད་རྡོ་རྗེ་ནི་
དྲན་ཚད་ལག་ཏུ་ལེན་མཁན་ཞིག་ཡིན་པས་གླིང་པའི་དཔོན་པོ་དབང་
རྒྱལ་དང་ནང་འཁྲུགས་བྱུང་བས་ཆུ་འབྲུག་སྟེ་སྤྱི་ལོ་ ( ༡༨ ༢༢ )ལོར་
བྱམས་མེ་དང་བཞག་ལྡོམ་དག་གིས་གླིང་བའི་དབང་རྒྱལ་ལ་དཔུང་
རོགས་བྱས། འགྱུར་མེད་ཀྱི་དཔུང་དངུལ་རྭས་མནན་ཀྱང་མ་ཐུབ་
པར་རུ་སྡེ་དང་བཅས་བ་ཡུལ་ཕུད་བཏང་བ་ཉིན་མ་ནས་གཞི་བཟུང༌།
མཛོད་དགེ་གླིང་བའི་གཡུལ་ལས་བསྐྲད་ པའི་རུ་ སྡེ་ཞིག་ཡིན་ སླད་
མཛོད་དགེ་ཉིན་མ་ཟེར། །
དེང་སང་གི་མཛོད་དགེ་དམེ་བོ་དང་བྱམས་མེའི་བུམ་སྐོར་་་
སོགས་ཀྱང་སྐབས་དེ་དུས་གླིང་བ་ནས་ཆད་དོ། ། ནང་འཁྲུགས་
— 20 -



，
བློ་ཆེན་དགའ་ཡེ་ཤེས་ཀྱི་རྒྱུད་པ་ཕྱེས་ཚུལ།
དེས་མི་རྟ་མང་བོ་ཤི་རྨས་སུ་བཏང་བས་ཆུ་སྦྲུལ་ཏེ་སྤྱི་ལོ་ (༡༧༣༣）
ལོའི་ས་ག་ཟླ་བར་ཉིན་མ་དང་གླིང་པའི་གྱོན་དོན་ཆོད་ཡིག་བླ་བྲང་
ཕྱག་མཛོད་མཁན་པོའི་གསུང་ལྟར་ཀིརྟི་རིན་པོ་ཆེས་བཞག་པས་རྩོད་
མེད་མཐུན་སྒྲིལ་གྱི་འཚོ་བ་རོལ། རབ་བརྟན་གྱི་བུ་ཆེ་འོག་ལྕགས་
རྒྱལ་ གྱི་ སྡེ་ ཁྲོད་ དུ་ ཐེ་བོ་བུམ་ པའི་ རུ་ བ་ མང་ བས་བུམ་ སྐོར་ ཟེར།
འབྲིང་བོ་ཨ་སྙིང་ལ་ཡང་རྒྱུད་པ་ཡོད་པ་《བོད་ཀྱི་ལོ་རྒྱུས་ཀུན་དགའི་
མེ་ལོང་》དུ་གསལ་ལོ། །
ཀ་དག་གདོད་ནས་བསོད་ནམས་སྟོབས་དང་སྔོན་གྱི་བག་་་་་
ཆགས་ཀྱིས། །
ཁ་བའི་ལྗོངས་ཀྱི་སྤྲུལ་ རྒྱལ་རིམ་པའི་མཛད་བཟང་སྲིད་ན་་་་
འབར། །
ག་ས་གང་དུ་འཐོར་ སྡོད་གཅིག་བསྡུས་ མཐའ་བཞིའི་དག་་་་་
དཔུང་ཕམ། །
ང་ ཅག་མགོན་དུ་དགའ་རིགས་བློན་ཆེན་ཡེ་ཤེས་དར་རྒྱས་་་
ཕེབས། །
གང་གི་རྒྱུད་རྣམས་ཕྱོགས་སུ་གྱེས་ཚུལ་ལས། །
རིམ་བྱོན་ཆོས་སྲིད་སྐྱོང་བའི་སྙན་པ་ཆེ། །
ཆོལ་གསུམ་བོད་མིའི་ཡུལ་གྲུ་ཀུན་ལ་ཁྱབ། ། མ་
- 21 -



ཨ་ཀླུམ་གྱི་དཔོན་ཁག་ཕྱེས་ཚུལ།
མདོ་སྨད་དབུ་འཛིན་གཞན་གྱི་ཁ་གནོན་དངོས། །
དཔའ་རྩལ་དགུ་འགྱུར་འགྲན་བྲལ་དབང་ཐང་ཅན། །
རྨ་ཀླུང་ཡུལ་གྲུའི་རྒྱ་ཁྱོན་བདག་གིར་བཞེས། །
ཤོག་ཆེན་བཅུ་གཉིས་མེ་ཏོག་ས་བོན་བཀྲམ། །
རོང་འབྲོག་མཐུན་རྐྱེན་འཛོམས་པ་ཕྱི་རབས་གསོས། །
ཞེས་བྱ་བའང་པར་སྐབས་ཀྱི་ཚིགས་སུ་བཅད་པའོ། །
[3] དཔོན་ཨ་ཀྲུམ་གྱིས་གླིང་བ་སྟོད་སྨད་བར་གསུམ་
གྱི་དཔོན་ཁག་ཕྱེས་ཚུལ།
རབ་བརྟན་གྱི་བུ་བཞི་བ་ཨ་ཀླུམ་ཡིན་ཞིང་ཁོ་ཕ་ཁྱིམ་དུ་བསྡད།
ཁོ་དང་ཕུ་བོ་ཨ་འབྲུག་ སོགས་ རྨ་རྨེ་འདྲེས་མཚམས་ནས་རུ་
སྤོར་ཏེ་མཛོད་དགེ་མདའ་དམར་གཞུང་དུ་གཞི་བཟུང༌། (དེང་
སང་གི་གླིང་བ་སྟོད་སྨད་བར་གསུམ་གནས་ཡུལ་ཡིན། ) ཨ་འབྲུག་སོགས་མི་
རབས་དེ་དག་མདའ་རྩལ་ཤིན་ཏུ་ཆེ་བས་མདའ་དམར་གཞུང་ཞེས་
མིང་ཐོགས་པར་བཤད། ཨ་ཀླུམ་གྱིས་མདའ་དམར་གཞུང་དུ་གཞི་
བཟུང་སྟེ་མཛོད་དགེའི་འབྲོག་ཆེན་གྱི་ནང་གསེས་གླིང་བ་འབྲོག་སྡེའི་
སྤྱི་དཔོན་བྱས་ནས་ཆོས་སྲིད་ལུགས་ གཉིས་ཀྱི་རིམ་པ་ལེགས་པར་
བསྐྱངས་ཤིང་འབངས་ལ་བྱམས་པ་དང་ཆོས་ལ་དད་པ་སོགས་རྣམ་
དཀར་ཀྱི་བྱ་བ་མང་བོ་ལ་བརྩོན། རིམ་གྱིས་རུ་སྡེ་ཇེ་རྒྱས་ཇེ་དར་ལ་
- 22-



ཨ་ཀླུམ་གྱི་དཔོན་ཁག་ཕྱེས་ཚུལ།
སོང་། ཁོའི་བུ་འབྲིང་བ་ཨ་བཀྲ་ཆོས་དད་ཆེ་ཞིང་དཔའ་རྩལ་དགུ་
ཡོངས་སུ་རྫོགས་པ་ཞིག་ཡིན་པས་སྟོད་དུ་མངགས་ཏེ་གཞི་བཟུང་བ་
ལ་ཧུ་ར་སྟོད་མ་ཟེར། བུ་ཆེ་བ་བཀྲ་ཤིས་རྣམ་རྒྱལ་བར་ནས་བསྡད་
དེ་གཞི་བཟུང་བ་ལ་ཧུ་ར་བར་མ་ཟེར། ཨ་ཀླུམ་ཁོ་རང་སྨད་ནས་
བསྡད་པས་ ཧུ་ ར་སྨད་མ་ཞེས་ ཧུ་ ར་ སྟོད་སྨད་བར་གསུམ་དུ་ཕྱེས།
ཨ་ཀླུམ་གྱི་ཁྱིམ་གཞི་ཧུ་ར་སྨད་ན་ཡོད་པས་ཁོ་ཚང་ལ་དཔོན་སྦྲ་རྒན་
ཚང་ ཟེར་ཨ་ཀླུམ་གྱི་བུ་ཆུང་བའི་རྒྱུད་དུ་ ( རྒན་པོ་དག་གི་ངག་རྒྱུན་ལ་
བརྟགས་ན་བུ་ཆུང་བའི་མིང་ལ་ཨ་འབུམ་ཟེར་རམ་སྙམ། ་ ད་དུང་དཔྱད་པ་
གཏོང་ དགོས)མཛོད་ དགེ་ བླ་ མ་ ཚུལ་ ཁྲིམས་ རིན་ ཆེན་ འཁྲུངས།
ཁོང་སྟག་ཚང་དཔལ་གྱི་ལྷ་མོའི་ཆོས་སྒོར་ཞུགས་ཙམ་དང༌། གདན་
ས་ཆེན་པོ་བླ་བྲང་བཀྲ་ཤིས་འཁྱིལ་དུ་ཕེབས་ཏེ་དགེ་བཤེས་ཀྱི་མཚན་
བཏགས་བླངས། ཕྱིར་རང་ཡུལ་དུ་ཕེབས་ཏེ་གསང་སྔགས་རིག་པ་
འཛིན་པའི་ཆོས་སྡེ་ཆེན་པོ་རི་བོང་དགོན་བཀྲ་ཤིས་བྱང་ཆུབ་ཆོས་
འཕེལ་གླིང་གསར་དུ་བཏབས་ཤིང་མཛད་འཕྲིན་རྒྱས་ཚུལ་སོགས་
རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་གདན་རབས་
བཤད་སྒྲུབ་བསྟན་པའི་མཛེས་རྒྱན》དུ་གསལ། དེ་ལྟར་ལྷ་རིགས་
དགའི་རྒྱུད་པ་མ་ཉམས་པ་དཔོན་ཨ་ཀླུམ་གྱིས་ཧུ་ར་སྟོད་སྨད་བར་
གསུམ་དུ་ཕྱེས་ཏེ་ཆོས་སྲིད་ལུགས་གཉིས་ཀྱི་ཆ་ནས་ཕྱག་རྗེས་བླ་མེད་
- 23 -



ཨ་ཀླུམ་གྱི་དཔོན་ཁག་ཕྱེས་ཚུལ།
-.
བཞག ( ཁྲི་ཆེན་གུང་ཐང་དྲུག་པ་ཆེན་མོ་སྤྱི་ལོ་ ༡༩༨༩ལོར་གླིང་བར་ཕེབས་
སྐབས་གསུང་བཤད་དུ་ “ གླིང་བའི་ཡུལ་འདི་ནི་མགོན་པོ་འོད་དཔག་མེད་ཀྱི་
ཞིང་ཁམས་དངོས་ཡིན། སྔོན་འདི་ནས་རི་བོང་དགོན་མ་ཚུགས་གོང་འཆམ་
ཞིག་བཙུགས་པའི་ལོ་རྒྱུས་ཡོད ” ཅེས་གསུངས་ཏེ་འཆམ་ཚུགས་དུས་དཔོན་ཨ་
ཀླུམ་གྱི་དུས་ཡིན་པར་སྣང་། ） ཁོའི་རིང་ལ་ཕྱི་ནང་གི་འཁྲུགས་རྩོད་མེད་
པར་རུ་སྡེ་ཐམས་ཅད་ཀྱིས་མཐུན་སྒྲིལ་ཟབ་མོའི་ངང་འཚོ་བ་སྐྱེལ་དུ་
བཅུགས། ལོ་ན་མཐོན་པོར་སོན་རྗེས་ཚེ་ཡི་འདུ་བྱེད་བཏང་བ་ན་
རྨ་ཀླུང་སྔོན་མོའི་འགྲམ་དུ་རྒྱལ་དུར་ཞིག་ཡོད་པ་དེར་ བང་སོ་་་་་
བཙུགས་ཤིང་ཧུ་ར་སྟོད་སྨད་པར་གསུམ་གྱིས་འདས་མཆོད་དུ་དགེ་རྩ་
རྒྱ་ཆེན་པོ་བསྒྲུབས་སོ། །
མི་དབང་རབ་བརྟན་རྒྱུད་ཀྱི་གངས་རི་ལས། །
ཨ་ཀླུམ་ལ་སོགས་སྟག་ཤར་ཆུ་བདུན་བབས། །
མཛོད་དགེ་སྨན་ལྗོངས་སྟོད་སྨད་ཐིག་ལེ་རུ། །།
རུ་སྡེ་ཚང་ཚིང་ནགས་ཀྱི་དགའ་ཚལ་བསྐྲུན། ། ་ ་།
ཨ་འབྲུག་ཨ་ཀླུམ་མདའ་ལ་སྐྱེན་དྲགས་པས། ། །
རྒྱལ་བོ་ར་མ་ཎ་ཡི་སྙན་པ་འཕྲོག། མ་
མདའ་རྩལ་འབུམ་ཕྲག་འགྲན་པའི་སྤང་ཐང་ལ། །
. མཛོད་དགེ་མདའ་དམར་གཞུང་གི་ཆོ་ལོ་བསྩལ། །
པ
ང
-----
-
，
，，
་，
，
*
，
，
- 24 -



དཔོན་སྦྲ་རྒན་ཚང་།།
མཐའ་ཀླས་ཆུ་གཏེར་ཆེན་པོའི་འཇུག་ངོགས་ལས། །
ཆུ་ཕྲན་མང་བོ་ཕྱོགས་སུ་གྱེས་པ་ལྟར། །
མི་དབང་ཆེན་པོ་ཨ་ཀླུམ་སྦྲ་རྒན་ལས། །
ཕྱི་ནང་འཁྲུགས་རྩོད་ཆར་སྤྲིན་ནག་པོ་མེད། །
རྐང་བཞིའི་ཕྱུགས་ཀྱི་འཕེལ་ཁ་ཉིན་བཞིན་རྒྱས། །
སྐྱེས་ཆེན་དུ་མས་ཆོས་ཀྱི་འཁོར་ལོ་བསྐོར། །
རྫོགས་ལྡན་གསར་བའི་དུས་ཀྱི་འཚོ་བར་རོལ། །
ཅེས་བྱ་བའང་བར་སྐབས་ཀྱི་ཚིགས་སུ་བཅད་པའོ། །
[4དཔོན་སྦྲ་རྒན་ཚང་སྟེ་སྨད་མའི་དཔོན་ཁག་གི་ལོ་
རྒྱུས། །
དཔོན་རབས་གཉིས་པ་ཨ་འབུམ་ལྷ་མོ་གསེར་ཁྲི་དགོན་དགའ་
ལྡན་བཤད་སྒྲུབ་པད་དཀར་གྲོལ་བའི་གླིང་གི་སྦྱིན་བདག་གི་གཙོ་བོར་
གྱུར་བས་ཁྲི་ཆེན་རྒྱལ་མཚན་སེང་གེ་མཆོག་གིས་ཐུགས་རྩིས་ཆེན་པོ་
གནང་སྟེ། ཨ་ཀླུམ་ཚང་གི་ཆོས་སྲིད་ལུགས་གཉིས་ཀྱི་བྱ་བ་ལེགས་
པོ་ཡོང་ཕྱིར་མགོན་པོ་ཕྱག་དྲུག་པ་ལ་གཉེར་དུ་གཏད། དུས་དེ་
ནས་བཟུང་ལྷ་མོ་གསེར་ཁྲི་དགོན་ནས་དཔོན་སྦྲ་རྒན་ཚང་ལ་གསོལ་
ཁ་བ་མངགས་ནས་མགོན་པོའི་ཆོ་ག་བ་དང་གུར་བཅས་གནང་བས་
མགོན་པོའི་ལྷ་གུར་ཟེར།(གཞན་ཡང་གསེར་ཁྲི་ནས་ཧུ་ར་བླ་མ་ཞེས་འབུལ་
- 25–



དཔོན་སྦྲ་རྒན་ཚང་།
སྡུད་ཀྱི་ཚུལ་དུ་གླིང་བར་མངགས་པ་ཁོ་ཚང་གི་ཟུར་དུ་འདུག་དགོས་ལ་ལོ་རེར་
ལྷ་དར་རེ་དང་ཤ་ཕྱི་ནང་བཅས་དཔོན་ཚང་ལ་སྤྲོད་དགོས། ད་རུང་ཁཱ་ཤིའི་
སུ་རུག་དང་ལྷ་སྡེ་ཡོད་པའི་རྒྱུ་མཚན་ཟུར་དུ་བཤད། ) ཨ་འབུམ་གྱི་ཁྱིམ་གཞི་
དེ་ནས་བུ་ཞིག་སྐྱེས་པ་ལ་ཁོ་ཚང་གི་ལྷག་པའི་ལྷ་ནི་མགོན་པོ་ཕྱག་དྲུག་
པ་ཡིན་པས། མགོན་པོ་ལ་འཕྲིན་བཅོལ་དང་བསངས་མཆོད་རྒྱ་
ཆེར་བྱས་ནས་མིང་ལ་མགོན་པོ་སྐྱབས་བཏགས། ( དེ་ནས་བཟུང་
དཔོན་ཚང་གི་དཔོན་རབས་རིམ་བྱོན་གྱི་མིང་ཟུར་ལ་མགོན་པོ་རེ་འདོགས་སྲོལ་
ཆགས། ) ནར་སོན་སྐབས་མགོན་པོ་སྐྱབས་ལ་ཨ་འབུམ་གྱི་དཔོན་ས་
སྤྲད། ཁོ་རང་གཤིས་རྒྱུད་འཇམ་ལ་ངང་རྒྱུད་རིང་ཞིང་། ལྷག་
པར་ཕྱུགས་ཟོག་སྐྱོང་བར་ཧ་ཅང་དགའ། ཁོས་རུ་སྡེ་ལ་མཐུན་སྒྲིལ་
བཟུང་བོའི་སྒོ་ནས་མནར་གཅོད་དང་གཉའ་གནོན་མི་བྱེད་པར་རྒྱུ་
འབྲས་དཔང་དུ་བཞག་ སྟེ་ཆོས་སྲིད་ལེགས་པར་བསྐྱངས། ་་་
གནས་ཀྱི་རུ་སྡེ་རྣམས་ལའང་བཙན་འཛུལ་དང་འཁྲུགས་རྩོད་མེད་
པར་ཚོད་ཐུག་སེམས་ཆུང་གི་སྒོ་ནས་ “ མཚོ་བདེ་ན་ཉ་སྐྱིད་ ” ཅེས་
པའི་དཔེ་ལྟར་རུ་སྡེ་ཕྱི་ནང་གང་ཡིན་གྱི་ལོངས་སྤྱོད་ཡར་ཚེས་ཟླ་བ་
དཀར་བོའི་འཕེལ་ཁར་འགྲན་བཞིན་སྣ་གསུམ་ཕྱུགས་ རིགས་འཚོ་
སྐྱོང་ལེགས་པོ་བྱས་ནས་བདེ་སྐྱིད་ཀྱི་འཚོ་བ་རོལ་ཏོ། །
མགོན་པོ་སྐྱབས་ཀྱི་བུ་རྟ་མགྲིན་མགོན་པོ་ཡིན། ཕ་ཤུལ་བུས་
— 26 -



དཔོན་སྦྲ་རྒན་ཚང༌། །
འཛིན་པའི་དཔེ་ལྟར་སྦྲ་རྒན་ཚང་གི་ཆོས་སྲིད་ཀྱི་དབང་ཆ་ཚང་མ་
སྤྲད། ཁོས་འཁོར་རུ་སྡེ་བྱམས་ཀྱིས་བསྐྱངས་ཤིང་ནང་ཕུ་ནུ་འགྲིག་
མཐུན་བྱས་ཏེ་བསྡད་ཀྱང་བརྩེ་མེད་འཆི་བདག་ནག་པོའི་བསུ་མ་
སླེབས་པས་ཡུན་རིང་ལ་དཔོན་བྱེད་ཁོམ་མ་བྱུང་བར་ཚེ་ལས་འདས།
ཁོ་ལ་བུ་མོ་སྒྲོལ་མ་འཚོ་མ་གཏོགས་དཔོན་ཤུལ་འཛིན་པའི་བུ་མེད་
པས་བྱ་ཐབས་བྲལ་ཏེ། སྡེ་བའི་མི་སྣ་སོང་ནས་ ལྷ་ མོ་གསེར་ཁྲི་་
དགོན་ན་བཞུགས་པའི་རྟ་མགྲིན་མགོན་པོའི་སྤུན་སྙན་གྲགས་ཟེར་
བའི་དགེ་སློང་ཞིག་ཡོད་པ་ལ་ཕྱིར་ཡོང་སྟེ་དཔོན་ས་སྐྱོང་དགོས་པའི་
རེ་བ་བཏོན། དགེ་སློང་སྙན་གྲགས་ནི་འཇིགས་རྟེན་འདི་སྣང་ལ་
ཞེན་པ་ལོག་བ་ཞིག་ཡིན་ཡང་། སྡེ་མི་རྣམས་ཀྱི་རེ་བ་སྟོང་ཟད་དུ་མ་
བཏང་བར་དཔོན་ས་སྐྱོང་དུ་ཡོང་སྟེ་རེ་ཞིག་བསྡད། འོན་ཀྱང་ཁོས་
འཇིག་རྟེན་སུན་འབྱིན་གྱི་བྱ་བ་ལ་སྐྱོ་སྣང་སྐྱེས་ཤིང་དམ་ཚིག་དང་
སྡོམ་པ་དོར་ནས་འཁོར་བའི་འཆིང་རྒྱུ་རུ་འཛུལ་གཏན་ནས་མ་འདོད་
པས་ཁྱིམ་ཐབས་མ་བཟུང་བར། ཧུ་ར་སྟོད་མའི་དཔོན་པོ་མཛོད་ཚེ་
ལ་སྡེ་བ་སྟོད་སྨད་གཉིས་ཀ་མཉམ་དུ་སྐྱོང་རྒྱུའི་རེ་བ་ཡང་ཡང་བཅོལ་
བས། དཔོན་མཛོད་ཚེ་ལ་ཡང་དགེ་སློང་སྙན་གྲགས་ཀྱི་ངེས་འབྱུང་
ལ་ངོ་མཚར་སྐྱེས་ཤིང་མེས་པོ་གོང་མ་ནས་བརྒྱུད་པའི་ཉེ་འབྲེལ་ལ་
བསམ་སྟེ་ཧུ་ར་སྟོད་སྨད་གཉིས་ཀ་ཁྱད་མེད་བསྐྱངས། རྟ་མགྲིན་
- 27 -
པས་



དཔོན་སྦྲ་རྒན་ཚང་།
，
མགོན་པོའི་བུ་མོ་སྒྲོལ་མ་འཚོ་ཆེར་སྐྱེས་པ་ན་དཔོན་ཚང་དགེ་སློང་
སྙན་ གྲགས་དང་མཛོད་ཚེ་གཉིས་ཀྱིས་ གྲོས་བྱས་ནས་བཞག་ ལྡོམ་་་
དཔོན་པོ་ཚང་གི་བློ་བཟང་རྒྱ་མཚོའི་བུ་སྐར་མ་མག་པར་བཞག དེ་
ནས་ སྐར་མ་ལ་སྨད་མའི་དཔོན་ཚང་གི་ཐོབ་ཐང་དང་དབང་ཆ་་་
ཡོངས་རྫོགས་སྤྲད་དེ་དཔོན་པོར་བསྐོས།
ཁོས་ཀྱང་ཁྲིམས་སྲོལ་ཐམས་ ཅད་བཟུང་ནས་རུ་སྡེ་བསྐྱངས།
ཁོ་ རང་ནི་ ལྷན་སྐྱེས་ཀྱི་གཤིས་ཀ་རྩུབ་ལ་ དཔའ་ རྩལ་ དང་ ལྡན་པ།
དམག་ཐབས་ལ་ཤིན་ཏུ་མཁས་ཤིང་རྐུ་ཇག་འཁྲུགས་རྩོད་ལ་དགའ་བ་
ཞིག་ཡིན་པས་ནམ་ཡིན་ཡང་རུ་སྡེ་ནས་དམག་དུམ་རེའི་སྣ་ཁྲིད་བྱས་
ནས་སྡེ་བ་གཞན་བཙན་ཤེད་ཀྱིས་ཆམ་ལ་ཕབས་པ་དང་། གཞན་
གྱི་ཇག་པ་མང་བོས་དཔོན་ཚང་སྐར་མ་ལ་མགོ་འབུལ་ལུས་འབུལ་
བྱས་ནས་བྲན་དུ་བཀོལ། ཁོས་དཔའ་རྩལ་དང་དམག་ཐབས་ལ་
འགྲན་ཟླ་བྲལ་བའི་དཔོན་ཚང་ སྐར་མ་ཞེས་མཛོད་དགེ་ཤོག་བཅུ་
གཉིས་ ཀྱིས་ དུས་ འཁྲུགས་ སྐབས་ སུ་ འགོ་ འཛིན་ ལྟ་ བུར་ གྱུར།
སྐབས་ཤིག་འབྲིང་བ་ནས་བྲོས་བཤོལ་བ་ཞིག་སྟེ་ཨ་མགོན་ཟེར་བའི་
མི་གཡོ་ཅན་ཞིག་ཡོང་ནས་དཔོན་སྐར་ཚང་ནས་ཡུན་རིང་ལ་བསྡད།
བྲོས་མགོན་ནམ་ཨ་མགོན་གྱིས་འདྲེ་ལག་བརྐྱངས་ཏེ་སྐར་མའི་རུ་སྡེའི་
ཨརྒེ་ཚང་ལ་གཡག་གཅིག་བརྐུས། ཁྱིམ་བདག་ཚང་གིས་རྩད་་་་་
-28-



དཔོན་སྦྲ་རྒན་ཚང༌། །
གཅོད་བྱུང་བས་དཔོན་སྐར་གྱིས་བར་འདུམ་བྱས་ནས་གཡག་འཇལ་
བྱིན་རྒྱུ་བྱས་ཀྱང་བྲོས་མགོན་གྱིས་འཇལ་ཡག་པོ་ཞིག་མ་བྱིན་པས་
ཨརྒེའི་བོ་ལོ་དག་གིས་བྲོས་མགོན་མི་རྟ་གཉིས་ཀ་བསད། རྐྱེན་དེས་
སྐར་མ་དཔོན་འབངས་ཀྱི་ནང་ལའང་འཐབ་རྩོད་ཆེན་པོ་བྱུང་སྟེ་ཕན་
ཚུན་ལ་མི་རྟ་མང་བོ་བསད་པས་འཇིག་རྟེན་གཏམ་དཔེ་ལ་ “ མྱི་མཆུ་
ཐུར་ ཅིག་གིས་ སྡེ་ དགུ་གཏོར། ཤིང་རྩེ་ཐུར་ ཅིག་གིས་ སྣོད་དགུ་
རལ། ། ” ཟེར་བ་ལྟར་མེས་པོ་གོང་མའི་མཛའ་མཐུན་གྱི་རྨང་རྡོ་རྩ་བ་
ནས་བཤིག་པ་དང༌། འཁྲུགས་རྩོད་མི་འདོད་ པའི་སྤྲིན་ནག་་་་་་
འཁྲུགས་ཏེ་ཉེན་ཚབས་ཆེན་པོའི་སྐབས་སུ་མཛོད་དགེ་ཤོག་ཡས་མས་
ཀྱི་དཔོན་པོ་དང་དགོན་པ་གཡས་གཡོན་གྱི་ལས་སྣེ་སོགས་ཀྱིས་བར་
འདུམ་བྱས་ནས་མི་འདོད་ནང་གྱོད་ཀྱི་འཐབ་རྩོད་ཞི་བའི་གནས་སུ་
བཞག དཔོན་རྟ་མགྲིན་མགོན་པོའི་བུ་མོ་སྒྲོལ་མ་འཚོ་དང་སྐར་མ་
གཉིས་ ལ་ མགོན་ པོ་ བསོད་ ནམས་ དང༌ མགོན་ པོ་ དགྲ་ འདུལ།
དགའ་རྡོ་བཅས་མིང་སྲིང་གསུམ་སྐྱེས། ཕྱིས་སུ་སྐར་མའི་ཆུང་མ་སྒྲོལ་
མ་མཚོ་ཚེ་ལས་འདས། དཔོན་ཚང་སྐར་མས་སླར་ཡང་མཛོད་དགེ་
སྟོད་མའི་ངག་བཀྲའི་བུ་མོ་མནའ་མར་བླངས་བས། བུ་ལྷ་ཡས་དང་
གསུང་རབ་ནམ་ཁོ་གསུམ་སྐྱེས། དེ་ནས་ཡུན་རིང་མ་འགོར་བར་
མང་ཚོགས་བཅོས་སྒྱུར་རམ་དུས་འཁྲུགས་ཀྱི་མེ་ལྕེ་གང་སར་མཆེད་
- 29 -



དཔོན་སྦྲ་རྒན་ཚང་།
པས། ཁོའི་བུ་མགོན་པོ་བསོད་ནམས་དང་དཔའ་རྒོད་མང་བོ་ཁྲིད་
དེ་འཐབ་འཛིང་དྲག་པོའི་གཡུལ་ལ་ཞུགས་ནས་མི་བསད་རྟ་རྨས་ཀྱི་
འཁོར་ལོ་བསྐོར་བས་དཔོན་ཚང་སྐར་མའི་དམག་འཐབ་དང་སྙིང་
སྟོབས་ཞེས་བསྟོད་བསྔགས་དང་ཡི་རངས་བྱེད་པའི་གནས་སུ་གྱུར།
སྤྱི་ལོ་ ༡༩༥༩ལོར་བླ་མ་མྱི་དཔོན་དང་ཕྱུག་བདག་གྲལ་རིམ་སོགས་
རིམ་ གྱིས་འཛིན་བཟུང་བྱས་ སྐབས། རྒྱལ་ ཁབ་ཀྱིས་དཔོན་ཚང་
སྐར་མའང་མི་ནག་ཉེས་ཆེན་པོའི་གྲས་སུ་བཞག་སྟེ་འཛིན་བཟུང་བྱས་
ནས་སྲོག་ཆད་བཅད་དོ། །
དཔོན་ཚང་སྐར་མའི་བུ་མགོན་པོ་བསོད་ནམས་ལ་དཔོན་ས་
སྤྲོད་ཁོམ་མ་ཡོད་པར་བཅོས་ བསྒྱུར་དང་ཐུག ཁོ་ལ་བུ་ནམ་ཁོ་
སོགས་རིགས་རྒྱུད་ཡོད། མགོན་པོ་བསོད་ནམས་རང་གི་ཕའི་རྗེས་
ཤུལ་དུ་འབྲང་སྟེ་ཟིང་འཁྲུགས་ཀྱི་གཡུལ་ས་ལ་སོང་ནས་འཐབ་འཛིང་
མང་བོའི་ནང་དུ་ལྷུང་བ་མ་ཟད་དཔའ་རྟགས་མང་བོ་བསྟན་པ་དང༌
དེའི་དུས་ཁ་ལས་ཧ་ཅང་དགེ་པར་བཤད། གཡུལ་འཁྲུགས་ཆེན་པོ་
དེ་ཕྱོགས་སོ་སོ་ནས་ལངས་པས་ཁོ་རང་རྒྱལ་ཁབ་ལ་མགོ་མ་སྒུར་བར་
དམག་འཐབ་སྐབས་སུ་གཡུལ་ལས་འདས་སོ། །
མགོན་པོ་བསོད་ནམས་ཀྱི་བུ་ནམ་ཁོ་སོགས་དུས་དབང་གི་ད་
ལྟ་ཆུ་ནག་ཕྱུགས་ར (ཥཱ, ] #t 3 )ན་ཡོད། ཁོས་ནམ་ཡང་དཔོན་
— 30 -
-



དཔོན་སྦྲ་རྒན་ཚང་།།
རབས་གོང་མའི་སྲོལ་ལྟར་རང་གི་རུ་སྡེ་ལ་ཕྱི་མིག་བལྟས་ཏེ་ནུས་བ་ཅི་
ཡོད་ཀྱིས་རོགས་རམ་བྱས། ཁྱད་པར་ཏང་གི་མི་རིགས་སྲིད་ཇུས་
ངོས་འབེབ་དང་ཆོས་ལུགས་དད་མོས་རང་དབང་གི་སྲིད་ཇུས་ལག་ཏུ་
བསྟར་ཏེ་རང་དགོན་བྱང་ཆུབ་ཆོས་འཕེལ་ གླིང་ཉམས་གསོ་བྱེད་་་་
སྐབས་སུ་ཁོས་རྒྱུ་འབྱོར་ཅི་མང་གི་མཐུན་རྐྱེན་སྦྱར་བ་དང་རང་གི་རུ་
སྡེ་དང་ཕུ་ནུ་སོགས་ལ་སྐུལ་སློང་བྱས་ནས་ཁ་ སེམས་དཀར་པོའི་་་
བསམ་པ་བཟང་བོ་བཟུང་། རི་བོང་དགོན་གྱི་ཚོགས་ཆེན་འདུ་ཁང་
ཆེན་མོ་ལེགས་འགྲུབ་ཀྱི་སྐབས་ཁོ་རང་གདན་འདྲེན་བྱས་ཏེ་སྟོན་པའི་
གསེར་སྐུ་བྱིན་ཅན་ཞིག་རྟེན་སྐལ་དུ་གནང་ཞིང་དཔོན་རབས་སྔ་མ་
བཞིན་བཀུར་བཟོས་ཐོབ། མང་ཚོགས་དང་གླིང་བ་དགོན་གྲོང་
གིས་མེས་པོ་གོང་མའི་ཁྱིམ་ཤུལ་དུ་ཡོད་པ། ཕ་ཤུལ་གྱི་བུ་དང་ཁུ་
ཤུལ་གྱི་ཚ་བོ་འདི་ཡིན་ཟེར་ནས་དོན་གལ་ཆེན་གྱི་གྲས་སུ་བཞག་སྟེ་བློ་
འདྲི་གྲོས་གསུམ་བྱེད་པ་དང་ཁོ་ལ་རེ་བ་ཆེན་པོ་བཅངས་ཡོད་དོ། ། །
འདི་ལས་འཕྲོས་ཏེ། ཧུ་ར་སྨད་མའི་ཁཱ་སོག་རུ་སྡེ་བྱུང་འཕེལ་
གྱི་སྐོར་ཙམ་བརྗོད་ན། །
ཁཱ་ཤུ་དཔོན་སློབ་ངག་དབང་ཕུན་ཚོགས་མཆོག་གླིང་བའི་མེས་
གོང་མ་རྣམས་དང་ཆོས་འབྲེལ་ཧ་ཅང་ཟབ་པས་མཆོད་ཡོན་གྱི་ནང་
མ་ལ་གྱུར། ཐེངས་མང་བོར་གང་འདོད་ཀྱི་རེ་བ་བསྐངས་པས་དད་
- 31 -



དཔོན་སྦྲ་རྒན་ཚང་།
ལྡན་མང་བོས་ནམ་ཡང་འབྲལ་བར་མེད་ པོར་ རྗེས་ སུ་འཛིན་པའི་
གསོལ་བ་བཏབས་པས།
ཉིད་ཀྱི་ཞལ་ནས་དགེ་བཅུ་དཔལ་ཀུན་འཛོམས་ཤིང་རང་བྱུང་
ཁོར་ཡུག་མཛེས་པའི་གླིང་ས་མཐོང་བ་ཀུན་སྨོན་འདི་ལ་ཐུགས་སྨོན་
གཏད་ཆོག་ལ་བླ་སློབ་ལྷན་འཛོམས་འབྱུང་བའི་སྨོན་ལམ་འདེབས་
སོགས་འབྱུང་འགྱུར་གྱི་ལུང་བསྟན་མང་བོ་དང་འབྲེལ་ཞལ་བཞེས་
ཡོད་པ་ལྟར། །
ཨ་བུའི་བུ་གསུམ་པ་ཕྱག་རྡོར་སྐྱབས་ཀྱི་བུ་འགྱུར་མེད་རྡོ་རྗེ་ (
ཁོ་ནི་གླིང་བའི་དཔོན་དབང་རྒྱལ་གྱིས་དུས་སུ་ནང་འཁྲུགས་བྱུང་སྟེ་ཡུལ་གཞན་
དུ་བསྐྲད་པ་མཛོད་དགེ་ཉིན་མར་བསྡད། རྗེས་སུ་གྱོད་བཤད་ནས་ཕྱིར་ཡོང་།
ཁ་ཅིག་གི་སོག་པོ་ལ་ཡུན་རིང་བསྡད་དེ་ཕྱིར་ཡོང་རབས་ཡང་བཤད།)དང་
ཐང༌ བཟའ་ གཉིས་ ལ་ རབ་ བྱུང༌ བཅུ་ གསུམ་ པ་ ལྕགས་ སྦྲེལ་ ཏེ་ (
༡༨༠༠)ལོར་ཁཱ་ ཤུ་སྐུ་འཕྲེང་དང་བོའི་ལུང་བསྟན་ལྟར་ཁཱ་ ཤུ་སྐུ་
འཕྲེང་གཉིས་པ་ངག་དབང་བསྟན་འཛིན་འཕྲིན་ལས་རྣམ་རྒྱལ་་་་་
འཁྲུངས། བྱིས་པ་དེའི་ལུས་ལ་ལྷན་སྐྱེས་ཀྱི་ཁྲ་ཐིག་དང་ཡ་མཚར་
གྱི་རི་མོ་མང་བོ་དོད་འདུག་པས་ཡབ་ཡུམ་སོགས་ལ་ངོ་མཚར་སྐྱེས་
ནས་གྲུབ་ཐོབ་མང་བོར་ཞུས་པར་གང་ཟག་ཁྱད་འཕགས་ཅན་ཞིག་
ཡིན་པའི་ལུང་བསྟན་ཐོབ། བར་སྐབས་ཤིག་ལ་དཀར་མོའི་དགོན་
– 32 -



དཔོན་སྦྲ་རྒན་ཚང་། །
ཐོག་ནས་ཁྲི་ཆེན་སྐུ་འཕྲེང་གཉིས་པས་བྱིས་པ་འདི་ནི་མཐུ་སྟོབས་
ནུས་པའི་དབང་ཕྱུག་ཁྲོ་རྒྱལ་མི་གཡོ་བའི་རྣམ་སྤྲུལ་དུ་ངོས་འཛིན་
མཛད། ཕྱིས་སུ་ལྷ་མོ་གསེར་ཁྲིའི་ཚོགས་གྲྭར་ཞུགས། སྔོན་བྱིས་
པའི་དུས་ཀྱི་ཁྲ་ཐིག་དང་རི་མོ་སོགས་སྟག་གི་སྤུ་རིས་ལྟར་དུ་གྱུར་ནས་
ཁཱ་ཤུ་གྲུབ་ཆེན་སྟག་ཤམ་ཅན་ཞེས་མདོ་སྨད་ཡུལ་གྲུ་ཀུན་ལ་སྙན་པའི་
གྲགས་པ་འབར་ཞིང་དམ་པའི་ཆོས་ཀྱིས་བུ་སློབ་གྲངས་ལས་འདས་པ་
བསྐྱངས། རྔ་བའི་ཁཱ་ཤུ་དགོན་དང་ལྷ་མོ་གསེར་ཁྲི་དགོན་པའི་རི་
ཁྲོད་གཉིས་རེ་མོས་ཀྱིས་ཐུགས་སྐྱོང་གནང་བ་དང་ཁྱད་པར་གླིང་བའི་
ཆོས་སྲིད་ཐམས་ཅད་ལ་ཐུགས་ཁུར་བླ་མེད་མཛད། ཁོང་ལ་ཁཱ་ཤུའི་
སུ་རུག་དང་ལྷ་གུར་མཆོད་གཞིས་སྲིད་སྡེ་སོགས་མང་བོ་ཡོད་དོ། །
ཁཱ་ཤུ་སྐུ་འཕྲེང་གསུམ་པ་སོག་པོར་འཁྲུངས་པས་ཁོང་དང་ལྷན་
དུ་སོག་རུ་མང་བོ་ཡུལ་འདིར་ཡོང་ཞིང་ཁཱ་ཤུའི་སུ་རུག་དང་མཉམ་དུ་
བསྡད་དེ་ཁཱ་ཤུ་སྐུ་འཕྲེང་རིམ་བྱོན་གྱི་སྐུ་རྩ་གདུང་བདག་དང་མཆོད་
གཞིས་ཀྱི་ནང་མར་གྱུར་བས་རུ་སྡེ་དེ་ལ་ཁཱ་སོག་ཞེས་མིང་འདི་ཐོགས།
དེ་ལྟར་ཁཱ་ཤུ་སྐུ་འཕྲེང་རིམ་བྱོན་གྱིས་སྡེ་འདི་ལ་གཟིགས་སྐྱོང་
གནང་ཞིང་ཁྱད་པར་དུ་ཁཱ་ཤུ་བླ་མ་བློ་བཟང་བསྟན་པའི་རྒྱལ་མཚན་
མཆོག་གིས་ སྔོན་བྱོན་དམ་པའི་ཕྱག་སྲོལ་ལྟར་གླིང་བར་ཕེབས་་་་་
བཞུགས་གནང་སྐབས་ཁཱ་ སོག་ལ་ ཕྱག་ཡུལ་གྱི་འདུ་ ཤེས་བཟུང་སྟེ་
-33 -



དཔོན་སྦྲ་རྒན་ཚང་།
ཐུགས་རྩིས་ཆེན་པོ་བྱེད་པ་དང་གླིང་བ་སྨད་མར་སྐུ་དངོས་ཀྱིས་ལོ་
རེར་རིམ་གྲོ་དང་། གཏེར་སྒྲུབ། དབང་ལུང་བསྩལ་བ་སོགས་
བཀའ་དྲིན་ཤིན་ཏུ་ཆེའོ། །
གངས་དཀར་བུ་མོ་འབུམ་གྱིས་ཡོངས་བསྐོར་བའི། །
བསིལ་ལྡན་ཁ་བའི་ལྗོངས་ཀྱི་ཡུལ་གྲུ་འདིར། །
མི་དབང་བྱེ་བས་བསྟན་སྲིད་སྤེལ་བའི་མཐའ། །
གཙུག་ལག་རྩིསཀྱི་དྲང་སྲོང་ཡིན་ཡང་ངལ།
སེང་གེ་མཇིང་བསྣོལ་བཏེགས་པ་གསེར་གྱི་ཁྲིར། །
སྟོབས་ཀྱི་འཁོར་ལོས་སྙེམས་པ་ཨ་ཀླུམ་བུས། །
སུམ་གཉིས་ས་ཡི་ཁྱོན་ལ་དབང་བསྒྱུར་བས། །
མཐའ་བཞིའི་རྒྱལ་ཕྲན་མང་བོས་ངང་གིས་བཏུད། །
ཕོ་རྩལ་སྣ་དགུ་འཛོམས་པ་གླིང་གི་རྒྱུད། །
ལུགས་གཉིས་བྱ་པར་མཁས་བ་དགའ་ཡི་རྒྱུད། །
རིགས་རུས་མཐོན་པོའི་བྲག་ལ་འགྱིང་ཉམས་ཀྱིས། །
དགྲ་ཇག་ནམ་མཁའི་པད་མོའི་གྲོགས་སུ་ཕུལ། །
ཕ་ཤུལ་བུ་ཡི་ཟིན་པའི་ལོ་རྒྱུས་ཡོད། །
ནང་གི་ཕུ་ནུ་དཀྲུགས་པའི་ལོ་རྒྱུས་མེད། །
ཕ་རོལ་དགྲ་མགོ་གནོན་ཚེ་ཐོགས་ལས་བཙན། །
- 34 -



སྟོད་མའི་དཔོན་ཁག
ནང་གི་རུ་སྡེར་ཕ་མ་ལས་ཀྱང་བྱམས། །
ཞེས་ པའང་བར་སྐབས་ཀྱི་ཚིགས་སུ་བཅད་པའི་དབྱངས་་་་་
རྟའོ། །
[5] སྟོད་མའི་དཔོན་ཁག་གི་ལོ་རྒྱུས།
ཧུ་ར་སྟོད་མའི་དཔོན་ཐོག་མ་ནི་ཨ་བཀྲ་ཡིན།
ཁོ་ཆུང་དུས་ནས་མི་གཞན་དང་མི་འདྲ་བར། མཐོང་བ་ཙམ་
གྱིས་ཡ་མཚར་སྐྱེ་ཞིང་ལྷན་སྐྱེས་ཀྱི་བསོད་ནམས་ཅན་ཞིག་ཡིན་པ་
ཚང་མས་གླེང༌། །
ཁོ་རང་ལོ་བཅུ་གསུམ་སྟེང་དུ་མཛོད་དགེའི་ཕྱོགས་སོ་སོར་རྒྱུའི་
རྟ་ཁྲལ་བསྡུ་བ་ཞིག་ཡོང་སྟེ་དཔོན་ཚང་དང་འབྲེལ་བ་བྱས། དཔོན་
ཚང་ལ་མགོན་པོའི་སྲུང་རྟ་འདོགས་དང་ཁ་ལོ་མེད་པ་ཞིག་ཡོད་པར་
ཁྲལ་བསྡུ་བ་རྣམས་འདོད་པ་སྐྱེས་ནས་རྟ་དེ་ང་ཚོས་འཁྱེར་དགོས་པ་
བཤད། རྒྱ་མི་ཞིག་གིས་ཞོན་པ་ན་ཐང་ལ་འཕངས་ཏེ་རྡབས་འགྲམ་
གྱིས་རྨས་སྐྱོན་བྱུང་ནས་ཕན་ཚུན་བར་འཁོན་བསླངས་བར་ཨ་བཀྲ་ལོ་
ན་ཆུང་རུང་ཁྱོད་ཚོར་རྟ་རྩལ་མ་ཡོད་པས་རྐྱེན་རེད། ངས་ཞོན་
ཟེར་ཏེ་ཞོན་པས་རྟའི་གཤིས་ཀ་ཧ་ཅང་བཟང་ལ་འདུར་རྒྱུགས་བྱས་
པས། རྒྱ་མི་ཚང་མ་ཡ་མཚར་ཞིང་མི་དབང་ཐང་བསོད་ནམས་ཅན་
ཞིག་ཡིན་པ་ཤེས་ནས་རྒྱ་ཡུལ་དུ་ཁྲིད་དེ་རིག་གནས་སྦྱངས། ལོ་
- 35 -



སྟོད་མའི་དཔོན་ཁག
ཤས་འགོར་རྗེས་རྒྱ་མི་འགས་སྐྱེལ་མ་བྱས་ནས་ཕྱིར་རང་ཡུལ་ལ་ཡོང༌།
ཕྱིར་འགྲོ་ཁར་ཁོ་ཚོས་ཨ་བཀྲ་ནི་ཤེས་རིག་ལྡན་ཞིང་ཐབས་ལ་མཁས་
པས་མཛོད་དགེ་ཤོག་བཅུ་གཉིས་ཀྱི་སྤྱི་དཔོན་བྱས་ན་འོས་ ཤིང་་་་
འཚམས་ཞེས་བསྟོད་བསྔགས་མང་བོ་བྱས་ཏེ་ཐམ་ཀ་དང་བཀའ་ཤོག་
མང་བོ་བསྩལ། དེ་ནས་ཁོས་དཔོན་ས་བཟུང་སྟེ་རུ་སྡེ་བྱམས་ཀྱིས་
བསྐྱངས་ཤིང་རྒྱུ་འབྲས་དཔང་དུ་བཞག་ཁོ་པཎ་ཆེན་རིན་པོ་ཆེ་དང་
མཇལ། ཀུན་གཟིགས་མཆོག་གིས་གང་ཟག་དབང་ཐང་ཅན་ཞིག་
ཡིན་ པར་ གཟིགས་ ཏེ་ ཤེལ་ གྱི་ རལ་ གྲི་ ཁྲི་ གང༌ ཙམ་ ཞིག་ གནང་།
ཆོས་རྗེ་ར་བ་ཚང་གིས་སྐུ་འགག་གནང་སྟེ་དགྲ་ལྷ་ཅན་ཁྱོད་ཀྱིས་འདི་
ལུས་ལ་ཆོངས་དང་མི་རབས་བདུན་ལ་ མཚོན་འགོག་ཐུབ་ སོགས་་་་
གསུངས།
་ དེ་ལྟར་ཁོ་ནི་བླ་མ་དགེ་བའི་བཤེས་གཉེན་མང་བོའི་ཐུགས་ལ་
འབབ་པའི་མི་རྒྱུ་འབྲས་ཅན་དང་བསྟན་སྲིད་ལ་ཕན་པའི་དབང་ཐང་
བསོད་ནམས་ཅན་ཞིག་ཡིན་པར་ཚང་མས་མགྲིན་གཅིག་ཏུ་གླེང༌།།
ཁོའི་ མ་ཤི་པའི་གཤིན་སྔས་སུ་ཁྲི་ཆེན་རྒྱལ་མཚན་སེང་གེ་་་
གདན་དྲངས་ནས་རྒོད་མ་བརྒྱད་ཅུ་སོགས་འབུལ་བ་སྦམ་མཐོ་བ་
བཏེགས་ཀྱང་ཁྲི་ཆེན་མཆོག་གིས་འབུལ་བ་མ་བླངས་བར་ངས་དགོན་ ་
པ་ཞིག་འདེབས་རྩིས་བྱེད་བཞིན་ཡོད་པས་ ཁྱོད་ཀྱིས་ ས་སྦྱིན་ན་དེ་
— 36 -
-



སྟོད་མའི་དཔོན་ཁག
བས་བཟང་གསུངས་པར་དགའ་བཞིན་དང་བླངས་ཞུས། ས་སྟག་
སྟེ་ (༡༧༩༨)ལོར་དགའ་ལྡན་ཁྲི་ཆེན་ང་གསུམ་པས་སྟག་ཚང་ལྷ་
མོའི་ གསེར་ཁྲི་དགོན་ཕྱག་འདེབས་གནང་སྐབས་དཔོན་ ཨ་བཀྲས་
དགོན་གནས་ཀྱི་སྦྱིན་བདག་བྱས་ཤིང་མཁོ་ཆས་སྣ་ཚོགས་དང་གྲྭ་རྒྱུན་
གྱི་ཐོག་མ་བཞག་པ་སོགས་གསེར་ཁྲི་དགོན་པའི་ལོ་རྒྱུས་དང་བཅའ་
ཡིག་ཏུ་གསལ། །
དེ་ལྟར་ཨ་བཀྲས་མདོ་སྨད་ཀྱི་ལྗོངས་འདིར་བསྟན་སྲིད་ཀྱི་བྱ་
བ་མང་བོ་ཞིག་བསྒྲུབས་པ་མཛོད་དགེ་རོང་འབྲོག་ཀུན་ནས་གླེང་།
ཁྱད་པར་ལྷ་མོ་གསེར་ཁྲི་དགོན་དང་འབྲེལ་བ་ཟབ་མོ་ཚུགས་ཤིང་ཁྲི་
ཆེན་ཉིད་ནས་ཤངས་ཁྲག་གི་བཞེངས་པའི་མགོན་པོ་ཕྱག་དྲུག་པའི་
ཐུགས་ཀ་ལ་གསེར་གྱི་རྡོ་རྗེ་ཆུང་བ་ཞིག་བཏགས་ཏེ་བཅོལ་ནན་་་་
མཛད་ནས་དཔོན་ཚང་ལ་ཁྱིམ་རྟེན་དུ་གནང་། བཅོས་བསྒྱུར་སྐབས་སུ་
རུ་སྨན་རྒན་ཚང་གིས་མགོན་པོའི་ཐང་ག་བདག་གཉེར་བྱས། བར་སྐབས་
ཤིག་ཏུ་ཁོ་ཚང་ལ་མེ་འཇིག་བྱུང་བས་མགོན་ཐང་མེས་ཚིག་ཀྱང་རྡོ་རྗེ་ལྷད་མེད་
ལག་སོན་བྱུང་སྟེ་ད་ལྟ་དཔོན་མཁན་པ་ཐར་གྱི་ལག་ཏུ་ཡོད།) དུས་དེ་ནས་
བཟུང་དཔོན་ཚང་གིས་ལོ་རེར་མགོན་པོར་ཁྲི་བསྐང་རེ་འདོན་སྲོལ་
ཆགས།
ཁོས་བྱ་བ་གང་བྱས་མགོན་པོ་ལ་གསོལ་བ་རྩེ་གཅིག་ ཏུ་་་་་་
– 37 -



སྟོད་མའི་དཔོན་ཁག
བཏབས་ཏེ་བསྒྲུབས་པས་མི་ཚེ་ཧྲིལ་བོར་སྙན་གྲགས་རྒྱས་ཤིང་དབང་
ཐང་དར། དགྲ་ཇག་ སོགས་ མི་འདོད་ འཚེ་བའི་གནོད་པས་མ་་་
ཚུགས་པར་ཚེ་ལོ་མཐར་ཕྱིན། འདས་མཆོད་སྐབས་སུ་རྒྱ་ཁག་ནས་
ཁོའི་འདྲ་སྐུ་ཞིག་འཇིམ་བཟོ་བྱས་ནས་ཕུལ་བ་སོགས་རྒན་ཁ་ཤས་ ་
ཀྱིས་དངོས་སུ་མཐོང་ངོ༌། །
ཨ་བཀྲའི་བུ་དཔལ་མགོན་གྱིས་ཧུ་ར་སྟོད་མའི་ཆོས་སྲིད་ལུགས་
གཉིས་ཀྱི་བྱ་བ་ལེགས་པར་བསྐྱངས་ཤིང་ཕྱོགས་ཡས་མས་སུ་སོང་སྟེ་
ས་བདག་དང་ཆུ་བདག་བྱས་ནས་འཁྲུགས་རྩོད་ཅུང་ཙམ་བྱུང་བར་
གྲགས།
པཎ་ཆེན་དཔལ་ལྡན་ཡེ་ཤེས་རྒྱ་ཕེབས་ཀྱི་དུས་སུ་རྗེ་འཇིགས་
མེད་དབང་བོ་ཚང་ལ། སྔོན་གླིང་རྗེ་གེ་སར་རྒྱལ་བོས་ ས་བཟུང་
བའི་ཡུལ། མཛོད་དགེ་ཕྱོགས་དེ་མི་རབས་དུ་མར་འདུག་ཀྱང་ད་
ཕན་ཆད་གང་འདྲ་ཡོང་མི་ཤེས། དེའི་ ས་གནད་ཟིན་ས་ཞིག་ཏུ་
དགོན་པ་ཞིག་ཐོབ་ཅེས་བཀའ་གནང་བ་ཐུགས་ལ་བཟུང་སྟེ་ཚ་གན་
བེ་ཤིང་ནས་དགོན་པ་འདེབས་རྩིས་མཛད་ཀྱང་དཔལ་མགོན་གྱིས་ས་
མ་ཕུལ་བ་སོགས་《མདོ་སྨད་ཆོས་འབྱུང༌》དུ་གསལ། དཔལ་་
མགོན་གྱི་རང་ས་གཞན་ལ་ཤོར་ན་མི་ལེགས་སྙམ་ཏེ་ངོ་ཆེན་དང་ཡར་
ཞུ་གང་བྱས་ཀྱང་མ་བྱིན།
- 38 -



སྟོད་མའི་དཔོན་ཁག་
-
-
-
-
-
-
--
དེ་ནས་རྗེ་འཇིགས་མེ་དབང་བོས་བྲག་ལུང་གོང་མར་གནས་
གཟིགས་ཀྱིས་ ས་བརྟག་བསླང་བ་ དང་ བཀྲ་ཤིས་ གསོ་ སྦྱོང་ མཛད།
ལྕགས་བྱི་ལོ་( ༡༧༨༠)ལོར་འདུ་ཁང་བཞེངས་ཏེ་བེ་ཤིང་དགོན་
བཏབས།
དཔོན་ཨ་ བཀྲའི་རིང་ནས་ལྷ་ མོ་གསེར་ཁྲི་དགོན་དང་ཆོས་་་་
འབྲེལ་དམ་ཟབ་ཡོད་ལ་ དགོན་ གནས་ཀྱི་སྦྱིན་བདག་བཅས་ཡིན་་་་
སྟབས་དཔོན་ཚང་དཔལ་མགོན་གྱིས་ཡུལ་ཁམས་འདི་ལའང་ཆོས་སྡེ་
ཞིག་ཚུགས་ན་བཟང་སྙམ་ཏེ་ཁྲི་ཆེན་སྐུ་འཕྲེང་གཉིས་པའི་ཞབས་ལ་
གཏུགས་ནས་ གླིང་བའི་སེར་སྡེ་དངོས་སུ་ཚུགས། ཁྲི་ཆེན་རྒྱལ་
མཚན་སེང་གེ་མཆོག་གི་དབུ་གདུགས་དང་མགོན་པོའི་སྣང་བརྙན་
བྱིན་ཅན། ཚོགས་དུང་ཟུང་གཅིག་སོགས་རྟེན་གསུམ་དུ་མ་གནང་
ཞིང་དགེ་ཚུལ་སློང་དང་དགེ་བསྙེན་བཅུ་ཕྲག་ཁ་ཤས་ཀྱི་ཚོགས་འགོར་
ཕེབས་ཏེ་གསང་སྔགས་སྒྲུབ་སྡེ་གསར་བ་འདིའི་ཁྲོད་ན་ཕྱག་རྡོར་གོས་
སྔོན་ཅན་གྱི་སྤྲུལ་བ་རེ་ཡོད་གསུངས་པ་དང་རིམ་གྱིས་དར་རྒྱས་སུ་
སོང་ཚུལ་《རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་
གདན་རབས་བཤད་སྒྲུབ་བསྟན་པའི་མཛེས་རྒྱན》དུ་གསལ་བས་
འདིར་ཆེད་དུ་ངལ་བ་མ་བྱས་སོ། །
ལ་མོ་ཞབས་དྲུང་དཀར་པོའི་ཇ་ཐབ་སྟེང་པཎ་ཆེན་རིན་པོ་ཆེ་
- 39 -



སྟོད་མའི་དཔོན་ཁག
ཕེབས་བཞུགས་མཛད་སྐབས། དཔལ་མགོན་གྱིས་རྟ་བ་ཉིས་བརྒྱ་
ཙམ་ཁྲིད་དེ་རྟ་དངུལ་གྱི་འབུལ་བ་སྦམ་མཐོ་བ་བཏེགས་པས་མཛོད་
དགེའི་ཕྱོགས་དེར་གཏོང་ཕོད་ཅན་གྱི་དཔོན་བཟང་བོ་ཞེས་སྙན་པ་
རྒྱས་ཚུལ་《མདོ་སྨད་ཆོས་འབྱུང》དུའང་གསལ། དེ་ལྟར་ཚོགས་
བསགས་མང་བོ་བྱས་པས། དཔལ་མགོན་གྱི་རྒྱུད་ལ་བཅོས་མིན་
ངེས་འབྱུང་དང་སྔར་བྱས་ལས་ལ་འགྱོད་སེམས་སྐྱེས་ཏེ། དེ་སྔར་
ངས་ ཀུན་མཁྱེན་ འཇིགས་ མེད་དབང་བོ་ཚང་ལ་དགོན་ ས་ མ་ཕུལ།
ད་སྐབས་ལོ་ན་མཐོན་པོར་སླེབས་ཚེ་འགྱོད་སེམས་ཆེ་བས་ཁྱེད་ཚོས་
ཀུན་མཁྱེན་མཆོག་ལ་ཞུས་ཏེ་དགོན་པ་གང་དུ་འདེབས་ན་འདེབས་སུ་
ཆུགས། ཅེས་ཁ་ཆེམས་བཞག་སྟེ་ཚེ་ལས་འདས། དེ་ནས་བསོད་
རྡོར་ ( ཨ་རྣམ་གྱི་བུ་བསོད་ནམས་དང་དེའི་བུ་རྡོ་རྗེ་བཀྲ་ཤིས་གཉིས་ལ་ཟེར།)
དང་ཡུམ་སྐྱབས་ (ཨ་བུའི་བུ་ཀླུ་འབུམ་ཐར་གྱི་བུ་ཆུང་བ ) བླ་མ་ ( ཡུམ་
སྐྱབས་ཀྱི་ཕུ་བོ ) སོགས་ཀྱིས་ཁུར་ལེན་བྱས་ཏེ། བྲག་ལུང་ནས་
དགོན་པ་བེ་ཤིང་དུ་སྤོས། ། པཎ་ཆེན་ ཐམས་ ཅན་ མཁྱེན་པས་
བཀའ་གནང་བ་ལྟར། ཀུན་མཁྱེན་མཆོག་དང་ཁྲི་ཆེན་ཟམ་ཚ་སྤྲུལ་
སྐུ་རྣམ་གཉིས་ནས་གནས་གཟིགས་མཛད་ ཅིང་ཤིས་བརྗོད་གནང༌།
གཟིམ་ཁང་། གྲྭ་ཁང་བཅས་བཀོད་ཁྱབ་ཞིབ་པར་བསྩལ་ཏེ་འཆད་
ཉན་ སྤེལ་གསུམ་གྱི་བྱ་བ་ལ་གཞོལ་ནས་ལེགས་འགྲུབ་བྱུང་ཚུལ་
- 40 -



་
སྟོད་མའི་དཔོན་ཁག་
མདོ་སྨད་ཆོས་འབྱུང་》དུ་གསལ།
དཔལ་མགོན་གྱི་བུ་ ལྷ་ ཁོའམ་མཛོད་ ལྷ་ཡིན་ལ། དཔལ་་་་་
མགོན་འཆི་ཁར་ཁོ་ལ་དཔོན་ས་སྤྲད། ལྷ་ཁོས་དཔོན་ས་བཟུང་ནས་
ཡུན་རིང་ཙམ་འགོར་རྗེས་ཉིན་མ་དང་གླིང་བ་རུ་སྡེ་གཉིས་ཀྱི་བར་ལ་
ཇག་རྐུན་གྱིས་འཚེ་བ་མང་བོ་བྱུང༌། ཁོས་ཆོས་རྗེ་ར་བ་ཟེར་བའི་
གྲུབ་ཐོབ་པ་དེ་གདན་དྲངས་ཏེ་གཞི་བདག་དྲག་རྩལ་ཅན་གསེར་སྐུ་
བསྟོད་དུ་བཅུགས།
དགྲ་རྐུན་གྱི་ངོ་ལོན་དུ་དགྲ་མནན་བཞག དབང་མཚེར་་་
ཟེར་ པའི་ ཐང་ཆེན་དུ་ཧུ་ ར་ སྟོད་མ་གཙོར་བྱས་ཀྱི་ཆོས་དད་མང་་
ཚོགས་ ལ་ ཚེ་ དབང་ སོགས་ ཟབ་ རྒྱས་ ཆོས་ ཀྱིས་ ཚིམ་ པར་ མཛད།
ཆོས་རྗེ་ར་བ་ཚང་ལ་དབང་ཡོན་དུ་གཞི་མོ་བརྒྱད་ཅུ་ཕུལ། དུས་དེ་
ནས་ཆོས་རྗེ་སྒར་དུ་གླིང་པའི་དཔོན་ཁག་ལ་གདན་དང༌། སྨོན་
ལམ་གྱི་སྐབས་གླིང་བ་ལ་ཆེད་དུ་འདུག་གནས་ཡོད་བར་གྲགས། ལྷ་
མོའི་གསེར་ཁྲི་དགོན་པར་ཡང་ཞབས་ཏོག་གང་ལེགས་སྒྲུབས། ཁྲི་
ཆེན་རིན་པོ་ཆེའི་ལུང་བསྟན་བཞིན་ལོ་རེར་གདུགས་དཀར་ཁྲི་རྫོགས་
རེ་བསྒྲུབས་པས་གྲུབ་རྟགས་མང་བོ་ཐོན། དེ་ནས་ཟླ་བ་རེ་ལའང་
གདུགས་དཀར་ཁྲི་རྫོགས་རེ་བསྒྲུབས་པའི་བྱིན་རླབས་ཀྱིས་རུ་སྡེ་ལ་མི་
འདོད་པའི་རྐྱེན་ངན་བར་ཆད་གང་ཡང་མ་བྱུང་བར་ཡུལ་ཁམས་ལ་
༧
ན
—
41 —



-
སྟོད་མའི་དཔོན་ཁག
བཀྲ་ཤིས་བདེ་སྐྱིད་ཀྱིས་ཁྱབ་པ་བྱུང༌། དཔོན་ལྷ་ཁོ་མི་ཚེ་རིང་བོར་
མ་བསྡད་པར་ཚེ་ལས་འདས་པས་ཡུད་ཙམ་ལ་དཔོན་ས་རྒན་པོའམ་
ཚོ་མི་སྤྱིས་མཉམ་སྐྱོང་བྱས་པར་གྲགས་སོ། །
ལྷ་ཁོའི་བུ་མཛོད་བཀྲའམ་ཨ་བཀྲ་ཡིན། ཁོའི་ཕ་འཆི་སྔ་བས་
ལོ་བཅུ་གསུམ་སྟེང་དུ་དཔོན་ཚང་གི་ཆོས་སྲིད་ཁྲིམས་སྲོལ་ཐམས་ཅད་
སྐྱོང་དགོས་བྱུང༌། ཡིན་ཡང་ཁོ་ཆུང་དུས་ནས་རྣམ་དཔྱོད་འབར་
ཞིང་ངག་རྩལ་གཞན་ལས་ཁྱད་དུ་འཕགས་པའི་ཁྱད་ཆོས་ཅན་ཞིག་
ཡིན། རང་ལོ་བཅུ་གསུམ་སྟེང་ནས་དམག་སྣ་ཁྲིད་དེ་ལྷ་སྡེ་དངུལ་
རྭ་དང་འཐབ་པས་ལྷ་སྡེའི་འགོ་བ་སྨུག་རེས་སོགས་བསད། འབོས་
དང་ཟམ་ཚ་གཉིས་དཔུང་བསྒྲིགས་བྱས་ཏེ་གླིང་བའི་ཧུ་ར་སྟོད་ལ་
འཐབ་ཚེ། མཛོད་བཀྲའི་དམག་ཐབས་ཀྱིས་ཁོ་ཚོ་ཕམ་པར་བཟོས་
ནས་གཡུལ་ལས་རྒྱལ་ཏེ་སྙན་གྲགས་ཕྱོགས་ཀུན་ཁྱབ། ཁོས་སྐད་ཆ་
བཤད་ སྐབས་སུ། “ ང་ མི་ངན་རུང་སྨུག་པོའི་ གདུང་ རྒྱུད་ཡིན།
ཆུ་ངན་རུང་རྨ་ཆུའི་ཆུ་ལག་ཡིན། ངེད་གླིང་བའི་དམག་ཚོགས་སྐར་
མ་ཐང་ལ་བཀྲམ་འདྲ་འདིས། སྔོན་ལྷ་སྡེ་དངུལ་རྭ་ལ་འ ཐབ་སྐབས་
འགོ་བ་སྨུག་རེས་བསད་དེ་འབྲོང་བྲེ་སེར་གྱི་རྭ་དར་རྩ་ནས་བཅད་ནི།
དབལ་བན་ཁྲོ་ ཁོ་དང་འཐབ་ཚེ་སྟག་སྨྱོན་རྡོ་རིལ་བསད་དེ་ སྟག་་་་
དམར་ཡག་གི་མཆེ་བ་རྩ་ནས་རྫོགས་ནི། བཙན་པོར་ངོ་ཡ་བྱས་
-42 -



སྟོད་མའི་དཔོན་ཁག
མྱོང། ལྕི་མོར་དོ་ཡ་བྱས་མྱོང་ ” སོགས་འཇིག་རྟེན་གྱི་གཏམ་དཔེ་
མང་བོ་གསར་གཏོད་བྱས། ཁོས་ཐང་བཟའ་དང་ཁཱ་བཟའ་གཉིས་
བླངས་ཀྱང་ཁཱ་བཟའ་ལ་རིགས་རྒྱུད་མ་ཡོད། ཐང་བཟའ་ལ་ཡོད།
མཛོད་བཀྲར་ངག་རྩལ་ཧ་ཅང་ཆེ་བས། མཛོད་དགེ་ཤོག་ཁག་གི་
གྱོད་ཆེ་ཆུང་མང་བོ་འདུམ་འགྲིག་བྱས་ཤིང་ཕྱོགས་ཡས་མས་སུ་ཕན་
མི་ཉུང་བ་ཐོགས་པར་བཤད། ཁོ་རང་གིས་ཆོས་སྲིད་གཉིས་ཀྱི་ཆ་
ནས་བྱས་རྗེས་མི་དམན་པ་བཞག་སྟེ་བུ་ཚེ་དཔག་སྐྱབས་ལ་དཔོན་ས་
སྤྲད།
ཚེ་དཔག་སྐྱབས་ཀྱི་བསམ་པར་གཙོ་བོ་ཆོས་གཉེར་ན་འདི་ཕྱིའི་
ལེགས་ཚོགས་ཀྱི་གནད་དམ་པ་རེད་སྙམ་ཏེ་གླིང་བ་སྤྱིའི་ཚབ་བྱས་
ནས་ ཀིརྟི་བློ་བཟང་འཕྲིན་ལས་མཆོག་ ཟླ་བརྒྱད་པའི་ནང་དུ་ཡུལ་
འདིར་གདན་དྲངས་ཏེ་ཆིབས་བསུ་དང་བཅས་ ཕོ་རོག་ ཐང་ད་་་་་་
བཞུགས་སྒར་བཏབས། དཀྱིལ་འཁོར་གྱི་གནས་ལ་གཟིགས་ནས་
སྟེགས་བུ་བཟོ་རུ་བཅུགས། ཟླ་བརྒྱད་པའི་ཚེས་དྲུག་ལ་ས་ཆོག་གི་
དབུ་བརྩམས། ཚེས་དགུར་སེར་མང་གིས་ཞུས་ངོར། དགའ་
ལྡན་ལྷ་བརྒྱ་མའི་ཁྲིད་དང༌། (མི་ཏྲའི་ནང་ཚན་ཐུགས་རྗེ་ཆེན་པོ་ཕྱག་བཞི་
བ་ལྷ་བཅུ་གསུམ་མའི་དབང་གནང་།）ཚེས་བཅུ་བཞི་ནས་སྟ་གོན་བྱས་ཏེ་
གླིང་བ་དགོན་གྲོང་ལ་དུས་འཁོར་དབང་མོ་ཆེ་བསྐུར། གསུང་་
– 43 -



སྟོད་མའི་དཔོན་ཁག
བཤད་ཀྱི་འཕྲོས་ལ། སྔར་དུས་འཁོར་དབང་ བཀའ་རེ་ གང་དུ་
བགྱིས་པར་དུས་འཁོར་རྒྱས་བསྡུས་ཅི་རིགས་རེ་ཚུགས་ཡོད་པ་བཞིན་
ཕྱོགས་འདིར་ཡང་སེར་མང་ གཞུང་ནས་ སྔོན་དུ་འཇམ་དཔལ་་་་་་་
དགོངས་རྒྱན་རེ་ཙམ་དང་། རིམ་གྱིས་ཆོ་ག་རྒྱས་སེ་རེ་ཨེ་ཚུགས་
བལྟ་ དགོས་ཚུལ། ཡུལ་ཁམས་ སོ་སོ་ནས་རྐུན་ཇག་གི་ཁྲིམས་་་་་་
བསྡམས་དགོས་ཚུལ། ཐམས་ཅད་ཀྱིས་མ་ཎི་སྨྱུང་གནས་ཚེ་ཐར་ཅི་
མང་ཁས་བླངས་ཏེ་གྲངས་ཕུལ་ན་དེ་མཐུན་བསྔོ་སྨོན་གནང་རྒྱུ་ཡིན་
ཚུལ། ལྷག་པར་རོང་འབྲོག་རྣམས་ནས་འཕྱི་བ་མང་དུ་གསོད་པ་མི་
ལེགས་ཚུལ་སོགས་གསུངས། ཐམས་ཅད་དད་ གུས་ཀྱིས་དང་་་་
བླངས་བྱས་ཏེ་ཤོག་ཀ་སོ་སོ་ནས་གྲངས་ཕུལ་བར། མ་ཎི་དུང་ཕྱུར་
ཁ་ ཤས། སྨྱུང་གནས་སུམ་ཁྲི། ཚེ་ ཐར་ལྔ་སྟོང་ལྷག་བྱུང་ཞིང༌།
དབང་ཉན་པ་ཕལ་ཆེར་ནས་བྲོ་ལུག་རེ་ཡོད་པའང་ཚེ་ཐར་དུ་ཕུལ།
ཕྱིན་ཆད་ཡུལ་ཁམས་དེ་དག་ནས་འཕྱི་བ་མི་གསོད་པ་དང༌། རྒྱུན་
པར་མ་ཎི་སྨྱུང་གནས། ཚེ་ཐར་མང་བོ་བྱེད་རྒྱུའི་རྒྱུན་བཙུགས་པ་
དང༌། ཐ་ན་ཙིག་ཚང་མི་བཤིགས་པ་སོགས་དམ་བཅས་ཏེ་གཞན་
གནོད་ལས་ལོག་པའི་སྲོལ་བཟང་བོ་གཏན་ཆགས་པ་བྱུང་། ཚེས་
བཅོ་བརྒྱད་ལ་ཚོགས་འཁོར་རྒྱས་པ་གནང་གླིང་བའི་དཔོན་འབངས་
ནས་དངུལ་རྡོ་ཚད་ལྔ་བཅུར་ཉེ་བ་སོགས་དངོས་འབུལ་གཏོས་ཆེ་བ་
- 44 -



སྟོད་མའི་དཔོན་ཁག་
དང༌། ཁྲི་བ་མ་ངེས་མཐའ་ཡས་ཚང་ནས་བརྟན་བཞུགས་ཀྱི་བཤད་
པ་རྒྱུས་བར་ཞུས་པ་ལ་དགྱེས་པའི་ཞལ་བཞེས་དང་བཀའ་ལན་ཡིད་
འཕྲོག་པ་གནང་སྟེ་ཐམས་ཅད་དགའ་བདེས་ཚིམ་བར་གྱུར། (དེ་
དུས་ཀིརྟིའི་སྒར་སར་གྱི་ཚོ་བ་ཆགས། ས་གླིང་བའི་ཡིན་པས་ལོ་རེར་རྟ་སར་
རེ་དང་ཕྱུགས་བམ་རེ་ས་རིན་ལ་སྦྱིན་དགོས། ཕྱིས་སུ་གླིང་བའི་བསྟན་ཆུང་
ཟེར་བ་ཀིརྟིའི་སྒར་སར་དུ་མག་པ་ལ་བསྡད། ཁོ་རང་གླིང་བ་ཡིན་པས་ཉེ་
བྱས་སྟབས་དུས་དེ་ནས་ས་རིན་བྱིན་མི་དགོས་པ་རྒན་པོ་མང་བོ་ཞིག་གི་ངག་
ལས་ཐོས)
བཞུགས་ཁྲིའི་ཤུལ་དུ་ཀིརྟི་ཚང་གི་སྨན་སྐུ་ཞིག་བཞེངས།
དཀྱིལ་འཁོར་གྱི་ཤུལ་དུ་རྡེའུ་འབུམ་བཙུགས། ཕྱིས་སུ་དེའི་
མིང་ལ་བཀྲ་ཤིས་མཆོད་རྟེན་ཐང་ཟེར། །
བཞག་ལྡོམ་གྱི་དཔོན་རྣམ་རྒྱལ་བཀྲ་ཤིས་ཀྱི་བུ་ཆོས་སྐྱབས་ཀྱི་
བུ་མོ་འཇིག་འཚོ་གསེར་ཁྲིའི་དབོན་པོའི་ཆུང་མ་ཡིན་ཀྱང་ཁོ་ལོ་ན་
བགྲེས་སྟབས་དཔོན་མཛོད་ཚེ་ལ་ཆུང་མར་བྱིན། ཕྱིས་སུ་ཨ་སྐྱིད་
འགོ་བཟའ་ཞིག་ཀྱང་བླངས་། རིགས་རྒྱུད་ཀྱི་དོན་དུ་སྐུ་རིམ་མང་
བོ་སྒྲུབས་ཀྱང་ཆུང་མ་གཉིས་ལ་བུ་མ་འཁྲུངས། མཛོད་ཚེས་དཔོན་
རབས་གོང་མ་རྣམས་བཞིན་ལྷ་མོ་གསེར་ཁྲི་དགོན་གྱི་སྤྱིན་བདག་གི་
གཙོ་བོ་བྱས། ཁོས་སེམས་ཅན་ཀུན་ལ་ཕན་པའི་དགེ་བ་ཆེན་པོ་
- 45 -



སྟོད་མའི་དཔོན་ཁག
ཞིག་ བསྒྲུབ་འདུན་ཆེ་ཚུལ་རྗེ་ཁྲི་ཆེན་ཚང་ལ་ཞུས་པས། ཁྲི་ཆེན་
རིན་པོ་ཆེའི་ཞལ་ནས། དེང་སྙིགས་དུས་སུ་སངས་རྒྱས་ཀུན་ལས་
ལྷག་པའི་སྙིགས་མའི་མགོན་པོ་བདེ་གཤེགས་བདུན་ཏེ་སྨན་བླའི་མདོ་
ཆོག་གཙོར་བཞུགས་ཀྱི་ལག་འཁོར་ཞིག་གི་དཔར་བརྐོས་ན་འགྲོ་བ་ལ་
ཕན་ཐོགས་པའི་བཀའ་བསྩལ། མཛོད་ཚེས་ ཅ ན་ཏན་གྱིས་ཁྲི་རིན་
པོ་ཆེ་ལ་འཁོར་ལོའི་དཀར་ཆག་གསུང་དགོས་པའི་གསོལ་བ་བཏབས་
པ་བཞིན་ཞལ་བཞེས་གནང་སྟེ་གཙོ་བོར་སྨན་བླའི་མདོ་ཆོག་མཚན་
བདུན་ བདུན་ དང༌ བཅས་ པ། བསྐལ་ བཟང༌ རྒྱུན་ འཕྲེང་།
བྱམས་སྨོན། བཟང་སྤྱོད། མནའ་བཤགས། སྡིག་བཤགས་་
སོགས་གཟུངས་སྔགས་ཟབ་མོ་རྣམ་གྲངས་སུམ་ཅུ་ལྷ་ག་གཞུགས་པའི་
འཁོར་ལོའི་ དཔར་ཞིག་བརྐོ་བའི་ཞལ་བཀོད་གནང་ སྟེ། ལྷ་མོ་་་
གསེར་ཁྲི་དགོན་ནས་དགེ་བཤེས་དང་དྲུང་ཡིག་མང་བོ་མངགས་པས་
ལེགས་འགྲུབ་བྱུང་། ཕྱོགས་ཡས་མས་ སུ་ འགྲེམ་ སྤེལ་བྱས་པས་་་་
བསྟོད་བསྔགས་ཀྱི་མེ་ཏོག་འཐོར།
མདོ་སྨད་འདིར་གླིང་བའི་དཔོན་ཚང་གི་རྟ་འཁོར་ཞེས་ཡོངས་
སུ་གྲགས་པའོ། ། (འཁོར་ལོ་འདིའི་དཔར་དེང་སང་ཡང་བཞུགས་ལ་ཕྱོགས་
ཡས་མས་སུ་འགྲེམ་སྤེལ་བྱེད་བཞིན་ཡོད། ）
དཔོན་མཛོད་ཚེ་ལོ་ན་རྒས་ཏེ་རིགས་ རྒྱུད་ མེད་ པ་ ཤེས་ནས་
- 46 -



སྟོད་མིའི་དཔོན་ཁག །
འཇིག་འཚོའི་ཚ་བུ་ཨ་བྱང་ངམ་བྱང་ཆུབ་བུ་སྐལ་དུ་བླངས། (ཨ་བྱང་ནི་
བཞག་ལྡོམ་དཔོན་པོ་ཆོས་སྐྱབས་ལ་བུ་བུ་མོ་གསུམ་ཡོད་པས་ཆེ་བ་རྟ་མགྲིན་
མགོན་པོའི་བུ་ཡིན)བྱང་ཆུབ་བམ་མཛོད་བྱང་གིས་བྱམས་བཟའ་བཀྲ་
ཤིས་སྐྱིད་ཆུང་མར་བླངས་པས་བུ་མཁན་པ་ཐར་དང་། རྟ་མགྲིན་
སྐྱིད། བོད་གཅེས་བཅས་མིང་སྲིང་གསུམ་ཡོད། མཛོད་བྱང་་
གིས་ཧུ་ར་སྟོད་མའི་ཚོ་དཔོན་བྱས་ནས་ཁྲི་ཆེན་རྭ་ལོའི་སྐྱེ་མིང་དུ་
གྲགས་པ་ཁྲི་ཆེན་སྐུ་འཕྲེང་བཞི་བ་གདན་དྲངས་ཏེ་གླིང་བ་སྤྱི་ལ་རིམ་
གྲོ་བསྒྲུབས། སྐབས་དེར་རྒྱ་དམག་མཛོད་དགེའི་ས་ཕྱོགས་ལ་ཐོན་
པས་འཁྲུགས་རྩོད་མང་བོ་བྱས། མཛོད་དགེ་ཤོག་བཅུ་གཉིས་ཀྱིས་
གཡུལ་བཤམས་ཏེ་རྒྱ་དམག་དང་འཐབ། ཁྲི་ཆེན་རིན་པོ་ཆེས་་་་
མཛོད་བྱང་གི་རུ་དམག་ལ་ རབ་ གནས་དང་དགྲ་ ལྷ་དཔུང་བསྟོད།
རླུང་རྟ་ཡར་བསྐྱེད་ཀྱི་ཆོ་ག་སོགས་སྒྲུབ་ནས་གཡུལ་ཏུ་ཆས། མཛོད་
བྱང་གིས་དམག་ལ་ཉེས་སྐྱོན་མ་བྱུང་བར་བདེ་ལེགས་ངང་གཡུལ་ལས་
རྒྱལ། དེ་ནས་ཡུན་རང་མ་འགོར་བར་བཅོས་བསྒྱུར་དང་ཕྲད་པས།
ཁོས་རྒྱལ་ཁབ་ལ་མཐུན་སྒྲིལ་དང༌། མང་ཚོགས་ལ་སློབ་གསོ་གང་
མང་བཏངས་པས་གླིང་བའི་མང་ཚོགས་མང་ཤས་ལ་ཞི་བའི་བཅིངས་
འགྲོལ་ཐོབ། ཁོ་ ( ༡༩༥༨ )ལོ་འཛིན་བཟུང་བྱས་ནས་ལོ་གཅིག་
ཙམ་ལ་ཁྲིམས་ཁང་དུ་འདུག་དགོས་བྱུང༌། ཕྱིས་སུ་རྒྱལ་ཁབ་ཀྱིས་
– 47 –



སྟོད་མའི་དཔོན་ཁག
ཁོ་རང་ནི་མེས་རྒྱལ་ལ་དགའ་ཞེན་དང་། མི་དམངས་ལ་ཤ་ཚ་བའི་
མི་བཟང་པོ་ཞིག་ཡིན་པ་ཤེས་ཏེ་ཁྲིམས་ཁང་ནས་བཙོན་གྲོལ་ཐོབ་པ་
མ་ཟད་མཛོད་དགེ་རྫོང་ཆབ་སྲིད་གྲོས་མོས་ཚོགས་པའི་ཚོགས་མི་ལ་
བདམས། ལོ་འགའི་རྗེས་སུ་རྔ་བ་ཁུལ་ཆབ་སྲིད་གྲོས་མོལ་ཚོགས་
པའི་རྒྱུན་ལས་ཨུ་ཡོན་ལྷན་ཁང་དུ་ལོ་གསུམ་ཙམ་ལ་བྱ་བ་བྱས་མཐར་
ཚེ་ལས་འདས་སོ།
ད་ལྟ་ཧུ་ར་སྟོད་མའི་དཔོན་ཤུལ་དུ་མཛོད་བྱང་གི་བུ་མཁན་པ་
ཐར་ཡོད་ལ། སྤྱི་ལོ་ ( ༡༩༥༨ )ལོར་དམངས་གཙོ་བཅོས་བསྒྱུར་
བྱས་རྗེས་རྔ་བ་ཁུལ་དམག་ཡན་ལག་ས་ཁུལ་གྱི་ཕྱུགས་གཉེར་འབྲོག་
ར་ཞིག་གསར་འཛུག་བྱེད་དགོས་པའི་བཀའ་རིམ་པ་གོང་ནས་ཕབས་
ཚེ། གླིང་བ་སྟོད་སྨད་བར་གསུམ་ནས་ཕྱུག་བདག་གྲལ་རིམ་ཁྱིམ་
ཚང་ཉི་ཤུ་ཙམ་ལོགས་སུ་བཀར། དུས་དབང་གིས་མཁན་པ་ཐར་གྱི་
ཁྱིམ་གཞི་ཡང་དེར་འགྲོ་དགོས་བྱུང༌། ཁོས་བྱམས་མེའི་དཔོན་བླའི་
ཚ་ མོ་ བྱམས་ བཟའ་ བསོད་ ནམས་ སྒྲོལ་ མ་ཆུང་ མར་ བླངས། (
༡༩༦༠)ལོ་ནས་ ༡༩༨༣བར་དུ་རྔ་བ་ཁུལ་དམག་ཡན་ལག་ས་ཁུལ་
གྱི་ཕྱུགས་གཉེར་འབྲོག་རའི་གཞུང་གི་ལས་ཀ་སྣ་ཚོགས་ཀྱི་ནང་ལ་
ཞུགས། ( ༡༩༨༣)ལོ་ནས་ཕྱུགས་ལས་ཀྱི་གཙོ་འགན་ཁུར་ཞིང་
ཀུང་ཁྲན་ཏང་ནང་ལའང་ཞུགས། རིམ་བཞིན་ཁྲང་ཏང་ཀྲི་པུའུ་
— 48 -



སྟོད་མའི་དཔོན་ཁག་
ཧྲུའུ་ཅི་གཞོན་པ་དང་མཛོད་དགེ་རྫོང་མི་དམངས་འཐུས་མི་ཚོགས་
ཆེན་གྱི་འཐུས་མི་བཅས་ཀྱི་འགན་ཁུར། མཁན་པ་ཐར་གྱིས་ནམ་
ཡང་མི་རིགས་ རང་ གི་རིག་ གནས་དང་གོམས་སྲོལ་ལ་དགའ་ཞེན་
དང་། ཆོས་ལུགས་དད་མོས་རང་དབང་ གི་སྲིད་ཇུས་གཙུག་ ཏུ་་
བཟུང་ནས་མེས་པོ་གོང་མའི་ཕྱག་སྲོལ་བཞིན་ཕ་ཡུལ་མི་དམངས་ལ་
བསམ་པ་དཀར་བོའི་སྒོ་ནས་ཕྱི་རབས་བྱིས་པ་སློབ་གྲྭར་མངགས་རྒྱུ་
དང་དགོན་རུ་སྡེ་ཚང་མས་མཐུན་སྒྲིལ་ལེགས་པོ་བྱེད་དགོས་པའི་སྐུལ་
མ་རྒྱུན་དུ་བྱས། ལྷ་མོ་གསེར་ཁྲི་དགོན་གྱི་འདུ་ཁང་བསྐྱར་བཞེངས་
བྱེད་སྐབས་མེས་པོ་གོང་མ་ནས་བརྒྱུད་པའི་ཆོས་འབྲེལ་ལ་བསམ་ཏེ་
མང་ཚོགས་ལ་སྐུལ་སློང་བཏང་ནས་གླིང་བ་རུ་སྡེ་ལྔས་སྒོར་ཁྲི་ཉི་ཤུ་
ལྷག་ཞལ་འདེབས་སུ་ཕུལ། ཡང་རི་བོང་དགོན་གྱི་ཚོགས་ཆེན་འདུ་
ཁང་ དང༌ སྐུ་ གསུང་ ཐུགས་ རྟེན་ མང་ བོ་ གསར་ སྐྲུན་ བྱེད་ སྐབས།
ཁོས་གླིང་བ་ སྟོད་སྨད་པར་གསུམ་དང་མོ་ཁྲང་སོགས་ལ་སྐུལ་སློང་
གང་ཐུབ་བྱས་ནས་དགེ་པའི་ལས་འགན་མང་བོ་ཁུར། དགོན་པས་
ཀྱང་ཁོ་ནི་ཕ་ཤུལ་བུ་ཡིས་ཟིན་པའི་དཔོན་བཟང་བོ་ཞིག་རེད་ཟེར་
ནས་ བཀུར་བཟོས་ཆེན་པོའི་ངང་འདུ་ཁང་དགའ་སྟོན་དུ་ གདན་་་་
དྲངས་ཏེ་ཐུབ་བ་བཅོམ་ལྡན་འདས་ཀྱི་གསེར་སྐུ་བྱིན་ཅན་ཞིག་ཁྱིམ་
རྟེན་དུ་གནང་། ཧུ་ར་སྟོད་མའི་འགོ་འདྲེན་དང་སྐུ་ཚབ། ཆེ་བ་
-- 49 -



སྟོད་མའི་དཔོན་ཁག
རྒན་བགྲེས་སོགས་སྐུལ་སློང་དང་ཁྲི་ཆེན་ལྔ་བ་ཆེན་པོ་ལ་ཞུས་ཏེ་སེར་
མང་འདུས་སྡེ་ཉམས་གསོ་བྱེད་ཐུབ་པ་བྱུང་། སྔོན་གླེང་བ་དཔོན་
རབས་དང་ཁྲི་ཆེན་ཁྲི་རབས་བར་ལ་ཆོས་འབྲེལ་ཡོན་མཆོད་ཀྱི་འབྲེལ་
བ་ལ་བསམ་ནས་ཁྲི་ཆེན་ལྔ་བ་ཆེན་མོར་ཞུས་ཏེ་གཉན་སྲས་ཀྱི་ལབ་རྩེ་
བསྟོད། དུས་འགྱུར་ཆེན་པོའི་ཞལ་ཟས་སུ་གྱུར་བའི་ཚེ་འདས་ཅི་
ཡོད་ལ་དགེ་སྒྲུབ་དང་ཚེ་ལྡན་རྣམས་ཀྱི་ཚེ་བསོད་ལོངས་སྤྱོད་འཕེལ་
ཕྱིར། ཁྲི་ཆེན་རིན་པོ་ཆེ་གཙོར་བཞུགས་ཀྱིས་ཀུན་རིག་གི་དབང་
དང་། བསྐང་གསོ་ རྒྱས་པ། རྟ་མགྲིན། སེང་གདོང་དགྲ་ལྷ་
དཔུང་བསྟོད་སོགས་ཉིན་བདུན་ལ་ བསྒྲུབས། དེ་ནས་བཟུང་ལོ་
རེར་གོང་གི་སྐུ་རིམ་རྣམས་བསྒྲུབ་པའི་སྲོལ་གསར་བ་ཚུགས་སོ། །
ད་ལྟ་གླིང་བ་དགོན་གྲོང་ཚང་མས་ཁོ་ལ་རེ་བ་ཆེན་པོ་བཅངས་
ཡོད་ལ་ཁོས་ཀྱང་ཕྱོགས་རིས་མེད་པར་དགོན་གྲོང་དྲུག་ལ་གང་ཐུབ་
ཅི་ཐུབ་གྱིས་ནུས་པ་འདོན་བཞིན་ཡོད་དོ། །
ལྷན་སྐྱེས་བསོད་ནམས་གཟི་བྱིན་རབ་འབར་བས། །
མ་ཧཱ་ཙི་ནའི་མི་ཆེན་ཡིད་སེམས་བཀུག། །
སྣ་མང་རིག་པའི་གཞུང་ལ་བློ་རྩལ་རྒྱས། །
ཤོག་ཆེན་བཅུ་གཉིས་དཔོན་པོར་ཨ་བཀྲ་མཛེས། །
གདོང་ལྔའི་དབང་བོས་གད་རྒྱངས་མ་བསྒྲགས་ཀྱང་། །
– 50 -



བར་མའི་དཔོན་ཁག
རི་སྐྱེས་གང་ཡིན་ངང་གིས་དུལ་བ་བཞིན། ། །
སྡེ་བཞིའི་དཔལ་གྱིས་མཐོ་བའི་མི་དབང་མཆོག།
མ་བསྐུལ་འབངས་མི་བྱེ་བའི་གཙུག་ཏུ་བཀུར། །
ན་ཚོད་ཁྱུང་ཕྲུག་གཤོག་རྩལ་མ་རྫོགས་ཀྱང༌། །
དམག་འཐབ་བརྒྱད་ཅུའི་ལས་ལ་ཤིན་ཏུ་མཁས། །
དངུལ་རྭའི་བྲེ་སེར་འབྲོང་གི་རྭ་དར་བཅད། །
ཁྲོ་ཁོའི་དམར་ཡག་སྟག་གི་མཆེ་བ་བླངས། །
བུ་དང་ཚ་བོར་ངག་རྩལ་གློག་ཞགས་འཁྱུག།
རང་རིགས་དོན་དུ་གཅེས་པའི་སྲོག་ཀྱང་གཏོང་། །
དཔོན་རབས་རིམ་བྱོན་མཛད་རྗེས་རྡོ་རིང་ཆེ། །
མཛོད་དགེའི་གླིང་དཀར་སྟོད་ན་བརྟན་པོར་བཙུགས་། །
ཅེས་པའང་བར་སྐབས་ཀྱི་ཚིགས་སུ་བཅད་པའོ། །
[6] བར་མའི་དཔོན་ཁག་གི་ལོ་རྒྱུས།
དཔོན་ཨ་ཀླུམ་གྱི་བུ་ཆེ་བ་བཀྲ་ཤིས་རྣམ་རྒྱལ་སྟོད་སྨད་གཉིས་
ཀྱི་བར་ནས་བསྡད་པས་ཧུ་ར་བར་མ་ཟེར། །
ཁོས་རུ་སྡེ་དེའི་འགོ་འཛིན་བྱས་ནས་ཆོས་སྲིད་ཐམས་ཅད་ཧུ་
ར་ སྟོད་ སྨད་ གཉིས་ དང་ བསྟུན་ པའི་ སྒོ་ནས་ལེགས་ པར་ བསྐྱངས།
འབངས་མི་རུ་སྡེ་ལས་ རིག་ རྒོད་དང་ ཐབས་ཤེས་ཆེ་བ་ སོགས་ ཡ་་་
51 -



བར་མའི་དཔོན་ཁག
རབས་ཀྱི་མི་མང་བོ་བྱུང་བར་གྲགས། ཁོ་ལ་རིགས་རྒྱུད་དུ་བུ་ཞིག་
ཡོད་ན་ཕྱི་རབས་རྒྱུན་འཛིན་ལ་བཟང་བར་སྙམ་སྟེ་བླ་མ་དམ་པ་མང་
བོར་ཞུས་པས། ལུང་བསྟན་དུ་ “ ཁྱོད་རང་གི་རིགས་ལས་མཆེད་
པའི་བུ་ཞིག་ཡོད་ན་བཟང་མོད་ཀྱང་། གང་ལྟར་ཁྱོད་ཀྱིས་ཚད་
ལྡན་གྱི་ལྷ་བཟོ་ཞིག་ལ་རླུང་རྟའི་དར་བོ་ཆེ་ ལྷ་ གྲངས་ཚང་བ་ཞིག་
བཞེངས་སུ་བཅུགས་ནས་མཆོད་བཀུར་བྱོས་དང་རུ་སྡེ་ལ་དར་ངོ་ཆེ
” ཟེར། དཔོན་བཀྲ་རྣམ་གྱིས་ལུང་བསྟན་ལྟར་ཐང་ག་བཞེངས་
ནས་ཧུ་ར་བར་མའི་དཔོན་ཚང་གི་ཁྱིམ་རྟེན་བྱས། དེ་ནས་ཁོ་ལ་བུ་
མོ་བཀྲ་ཤིས་སྐྱིད་སྐྱེས། བུ་མོ་དེ་ཆེར་སྐྱེས་པ་ན་མཛོད་དགེ་བཟོད་
པ་ཞེས་བའི་སྙན་གྲགས་ཅན་གྱི་ཕོ་རྒོད་ཅིག་ཡོད་པ་དཔོན་ཚང་གི་
མག་པར་བཞག་བུ་མོ་བཀྲ་ཤིས་སྐྱིད་དང་མཛོད་དགེ་བཟོད་པ་གཉིས་
ལ་མེ་སྦྲུལ་ལོར་ ཀིརྟི་ཀུན་དགའ་ཆོས་འཕགས་ཐུབ་བསྟན་ཉི་མ་་་་་
འཁྲུངས། དེ་རྗེས་ཡབ་ཡུམ་གཉིས་དང་བཅས་རོང་བོ་ལ་རུ་སོང་།
( ཀིརྟིའི་རྣམ་ཐར་ན་ཧུ་ར་བར་མ་ནས་འཁྲུངས་པའི་སྐོར་གསུངས་མེད་ཀྱང༌
མདོ་སྨད་ཆོས་འབྱུང༌》དང་ལོ་རྒྱུས་གཞན་ན་དཔོན་བཀྲ་རྣམ་གྱི་བུ་མོ་བཀྲ་
ཤིས་སྐྱིད་དང་མཛོད་དགེ་བཟོད་པ་གཉིས་ལ་འཁྲུངས་ཚུལ་བཤད་པས་འདི་
དག་གོང་བསྒྲིགས་ན་ཁྲིགས་སེ་འདུག་གོ། ）
བར་སྐབས་ཤིག་ཏུ་ཧུ་ར་བར་མར་ཆུང་བ་དར་ཤི་བྱེད་པའི་སྲི་
- 52 -



བར་མའི་དཔོན་ཁག་
ཁ་ངན་པ་ཞིག་བྱུང་བས། དཔོན་བཀྲ་རྣམ་ཀྱིས་ཁཱ་ཤུ་སོག་བླ་ཚང་
ལ་ཞུས་བས་ཁོང་གི་རྟ་མགྲིན་རྡེའུ་འབུམ་ཞིག་སྲི་མནན་དུ་བཞག་པ་
དང་རྒྱ་ནག་པ་སྐུ་དངོས་ཀྱིས་སློབ་དཔོན་སྣང་སྲིད་ཟིལ་གནོན་གྱི་
སིའུ་ཐང་ཅིག་ཕྱག་བཟོ་གནང་སྟེ་ཚྭ་ཁང་ཞིག་བཞེངས། དུས་དེ་
ནས་བཟུང་རུ་ སྡེས་ སངས་རྒྱས་བྱང་སེམས་ཀྱི་སྐུ་བརྙན་འབུམ་རེ་
བཞེངས་པའི་སྲོལ་ཚུགས་ཤིང་སྲི་ཁ་ངན་པ་དེ་རྩ་བ་ནས་ཆོད་སོང་
བར་ གྲགས། ད་ལྟ་ ཡང་ཚྭ་ ཚྭའི་ སྒུར་ ཞེས་ གྲགས་ པ་དེ་ཡིན་ནོ།
དཔོན་བཀྲ་རྣམ་གྱིས་ས་སྐྱའི་དབོན་པོའི་ཆུང་མ་བཙན་འཕྲོག་བྱས་
པས་ཤོག་ཁ་གཉིས་ཀྱི་བར་ལ་འཐབ་འཛིང་དྲག་པོ་ཞིག་ལངས་པ་
དང་ས་སྐྱའི་དབོན་པོས་འཁོན་ལན་དུ་ཧུ་ར་བར་མའི་རྟ་ཟོག་མང་བོ་
འཕྲོག་བཅོམ་བྱས་པ་ན། དཔོན་བཀྲ་རྣམ་གྱིས་དམག་དཔུང་ཁྲིད་
དེ་ར་མདའ་ལ་སོང་བས་རྗེས་ཆོད། འཐབ་འཛིང་ཡུན་རིང་བྱས་
མཐར་ས་སྐྱའི་དབོན་པོ་བསད་ ཅིང་རུ་དམག་མང་བོ་ཇག་ཉེསསུ་
བཏང་ནས་ཕམ་པར་བཟོས། ཕྱིས་སུ་ས་སྐྱའི་དབོན་པོའི་ཁྱིམ་ཚང་
གིས་དཔོན་བཀྲ་རྣམ་ཚང་ལ་ལྐོག་ཏུ་མནན་པ་བཞག་པས་དཀའ་ངལ་
མང་བོ་ཞིག་དང་ཕྲད། །
དཔོན་བཀྲ་རྣམ་གྱིས་ཁཱ་ཤུ་བློ་བཟང་ངག་དབང་དགེ་ལེགས་
ཚང་གི་ཞབས་ལ་གཏུགས་ནས་ཁོ་ལ་གཞི་བདག་མྱུར་མགྱོགས་ཅན་
- 53 -



བར་མའི་དཔོན་ཁག་
ཞིག་བསྟོད་ན་འདོད་པ་ཆེ་ཚུལ་སྙན་གསན་དུ་ཕུལ་བ་ན། ཁོང་
ཐུགས་དགྱེས་ཉམས་ཆེན་པོས་ཁཱ་ཤུ་སྐུ་ཐོག་དང་བོ་དཔོན་སློབ་རིན་
པོ་ཆེ་ངག་དབང་ཕུན་ཚོགས་དབུས་འགྱུར་ཆོས་ཀྱི་ཞིང་ཁམས་ནས་
ཕྱིར་ཕེབས་སྐབས་འབྲི་ཆུའི་ཚུན་ལ་བསུ་མར་ཡོང་བའི་གཞི་བདག་
ཁག་མཐོ་དེ་བྲག་ར་ཡིན་པས་མཛོད་དགེ་ཕྱོགས་སུ་འདི་དྲག་རྩལ་ཆེ་
བའི་གཞི་བདག་ཡིན། ངས་ཁྱེད་རྣམས་ལ་འདི་ བསྟོད་ན་ཆོག་་་་
གསུངས་ནས་ ( གཉན་རྒོད་ཡིད་བཞིན་གྱི་ནོར་བུ)ཞེས་མཚན་གསོལ་
གནང་ཞིང་བསང་ཡིག་ཞིག་ཀྱང་ལྗགས་རྩོམ་གནང༌། དུས་དེ་ནས་
ཧུ་ ར་ བར་ མས་ “ གཉན་ རྒོད་ཡིད་ བཞིན་ནོར་བུ་ ” ཆགས་ མེ་དུ་་
མཆོད་བསྟོད་བྱས་པས། ས་སྐྱའི་བཙན་འཛུལ་དང་མཐུ་བྱད་ཀྱི་
གནོད་པ་ལ་ངོ་ལོན་བྱུང་ཟེར། །
དཔོན་བཀྲ་རྣམ་གྱིས་ རང་གི་རུ་སྡེ་བྱམས་སྐྱོང་གང་ལེགས་་་
གནང་ཞིང༌། རིགས་རྒྱུད་འཕེལ་ཞིང་ཆུང་སྲིའི་གནོད་པ་ལས་་་་
བཟློག་པའི་ཕྱིར་བླ་མ་དགེ་བའི་བཤེས་ གཉེན་མང་བོའི་ཞབས་ལ་
གཏུགས་ནས་ཚོགས་བསགས་རྒྱ་ཆེར་བྱས། ཁོའི་རིང་ལ་རུ་སྡེ་བའི་
མཛའ་མཐུན་དང་ནང་ཕུ་ནུའི་འབྲེལ་བ་སོགས་ཆ་ཐམས་ཅད་དུ་བཀྲ་
ལེགས་པོ་འགྲིག་པས་ཧུ་ར་སྟོད་སྨད་གཉིས་ཀྱིས་ཀྱང་ཡི་རངས་ཤོར་
ས་ཞིག་ཡིན་པར་གླེང་། ཁོ་རང་ལོ་ན་རྒས་ཤིང་རིགས་རྒྱུད་ཀྱི་བུ་
54 –



བར་མའི་དཔོན་ཁག
I
ཡང་མ་ཡོད་པར་འདུ་བ་བཤེད་དུ་བབས་ཏེ་ཚེ་ལས་འདས་། (ཧུ་ར་
བར་མའི་དཔོན་ཚང་ལ་དཔོན་ཨ་ཀླུམ་གྱི་རྒྱུད་པ་དུས་དེ་ནས་ཆད་སོང་ཟེར། )
དཔོན་བཀྲ་རྣམ་ཤི་རྗེས་ཧུ་ར་སྟོད་མའི་དཔོན་ཚང་གི་རྣམ་རྡོར་སྤུན་
གཉིས་ ནང༌ མ་ མཐུན་ པར་ རྣམ་ རྡོར་ རུ་ནག་ ཏུ་ རྩིས་ ཏེ་ཡུལ་ སྐད།
བར་སྐབས་ཤིག་ལ་རུ་ནག་ཁྱིམ་ ཁ་མདུན། ཧུ་ར་བར་མ་ནས་་་་
བསྡད་པས་ ཁོ་ཚོར་གོ་ ཐོབ་ཆེན་པོ་ཡོད་པ་མ་ཟད་དཔྱ་ཁྲལ་དང་་
ཚེགས་ཁྲིམས་སོགས་མེད་པར་བཙན་ཤེད་ཀྱིས་བསྡད་པ་དང་ཧུ་ར་
སྟོད་མའི་དཔོན་ཚང་གི་ཁྱིམ་ནས་སྒོར་འབུད་སྐབས་རྟེན་གསུམ་རྒྱུ་
ནོམ་ སོགས་ བགོ་བཤའ་བྱས་ཚེ་ཁྲི་ཆེན་གཉིས་པའི་དབུ་ཞྭ་དང་་་་
གདུགས་དཀར་གྱི་ལག་འཁོར། ཕྱག་རྡོར་འཁོར་ཆེན། གཅོད་
པ་དུང་བྲིས་ སོགས་ ཁྲི་ཆེན་ སྐུ་དངོས་ཀྱིས་གནང་བའི་རྟེན་གསུམ་
གྲངས་ལས་འདས་པ་བགོ་སྐལ་དུ་ཐོབ་པོ། ། (རྟེན་དེ་རྣམས་བཅོས་
བསྒྱུར་སྐབས་སུ་ཆག་སྐྱོན་མ་བྱུང་བར་ད་སྐབས་ཡང་དད་རྟེན་དུ་བཞུགས་་
ཡོད། )
བར་སྐབས་ཤིག་ནས་བར་མའི་དཔོན་པོ་བར་འཇིགས་ཟེར་བ་
ཡིན་ལ། སྤྱིར་ན་ལོ་རྒྱུས་དང་ངག་རྒྱུན་ཐམས་ཅད་དུ་གླིང་བ་ནི་
གླིང་གི་སྡེ་ལྷག་ཡིན་པ་དང་ཁྱད་པར་ཚ་ཞང་འདན་མའི་རུ་དམག་གི་
ལྷག་མ་ཡིན་སླད་གླིང་བ་འདི་ནས་འབངས་མི་ཕལ་བ་སྟེ་ཚ་ཞང་དར་
- 55 -



བར་མའི་དཔོན་ཁག
བར་གྲགས། དཔོན་བར་འཇིགས་ནི་དཔའ་རྩལ་སྣ་དགུ་ཚང་ཞིང་
འགྲན་རྩོད་ཟླ་མེད་ཀྱི་དཔའ་རྒོད་ཞིག་ཡིན་ཕྱིར་སུས་ཀྱང་བསྐོ་བཞག་
མ་བྱས་བར་རང་ཤུགས་ཀྱི་ཚོ་དཔོན་དུ་གྱུར་སོང་བ་ཡིན་པ་འདྲ། (
སྤྱན་ལྡན་གྱི་ལོ་རྒྱུས་སྨྲ་མ་རྣམས་ཀྱིས་ད་རུང་དཔྱད་པ་མང་དུ་གཏོང་དགོས）
གང་ལྟར་བར་འཇིགས་ཀྱིས་ཧུ་ར་བར་མའི་དཔོན་ཚང་གི་ཆོས་སྲིད་
ཁྲིམས་སྲོལ་ཐམས་ཅད་བདག་སྐྱོང་བཟང་བོ་བྱས་ཤིང་སྔོན་དཔོན་
བཀྲ་རྣམ་གྱིས་ཁྱིམ་རྟེན་རླུང་རྟའི་དར་བོ་ཆེ་བྱིན་ཅན་ལ་མཆོད་་་་
བཀུར་བྱས་པས་དབང་ཐང་ཆེས་ཆེར་དར། དེ་དུས་ཧུ་ར་བར་མ་
ལ་བུ་སྟག་འདྲ་བ་མང་བོ་སྐྱེས་པར་གྲགས། ཁོས་རུ་སྡེའི་དཔའ་
རྒོད་མང་བོ་ལ་འགོ་འཛིན་དང་ཉམ་ཆུང་ཅན་ལ་གཉའ་གནོན་མེད་
པར་ཚང་མ་འགྲིག་མཐུན་གྱི་ལག་གདང་སྦྲེལ་པའི་ངང་བདེ་སྐྱིད་ཀྱི་
འཚོ་བ་སྐྱེལ་དུ་བཅུགས། ཁོའི་རིང་ལ་ཧུ་ར་བར་མའི་གསེར་རིན་
ཆེན་དོན་གྲུབ་ཚང་ལ་རྣམ་གྲོལ་སྐུ་འཕྲེང་དང་བོ་བློ་བཟང་རྣམ་གྲོལ་
རྒྱ་མཚོ་ཞེས་པ་འཁྲུངས། བྱམས་མེ་འབྲས་སྤུངས་ཐོས་བསམ་རྣམ་
རྒྱལ་གླིང་དུ་གཞུང་བཀའ་པོད་ལྔ་སོགས་ལ་ཐོས་བསམ་མཐར་ཕྱིན་པ་
མཛད་པས་མཁས་པའི་མཚན་བླངས། དགུང་གྲངས་དོན་ལྔའི་་་
སྐབས་སུ་དགོངས་པ་རྫོགས་སོ། །
(རྣམ་གྲོལ་སྐུ་འཕྲེང་གསུམ་པ་རྗེ་བློ་བཟང་རྣམ་གྲོལ་འཕྲིན་ལས་རྒྱ་མཚོ་
- 56 -



བར་མའི་དཔོན་ཁག་
--
---
མཆོག་གིས་སྔོན་བྱོན་སྐུ་འཕྲེང་དང་བོའི་འཁྲུངས་ཡུལ་འདི་ལ་ཐུགས་རྩིས་ཆེན་
པོ་ གནང་ སྟེ། སྡེ་ གཞུང་ ལ་ དུས་ སྲུང་ མཛད་ པ་ དང༌། གཏེར་ སྒྲུབ་ པ།
ཉམ་ཐག་ནད་པ་མང་བོ་ལ་སྨན་གནང་བ་སོགས་ཀྱི་གཟིགས་སྐྱོང་གནང་། སྤྱི་
ལོ་( ༡༩༩༡)ལོར་མང་ཚོགས་ཀྱིས་ སྐུལ་དོར་སྐུ་འབུམ་བཅུ་ཕྲག་ཁ་ཤས་
བཞུགས་པའི་ཚྭ་ཁང་ཞིག་གསར་བསྐྲུན་མཛད། ལེགས་འགྲུབ་བྱུང་ནས་རབ་
གནས་མཛད་སྐབས་ཆར་བབས་པ་དང། འཇའ་ཤར་བ་སོགས་དགེ་ལྟས་
མང་བོ་བྱུང༌། )
་ དཔོན་བར་འཇིགས་ཀྱི་དུས་སུ་སྟག་ཤར་དཔའ་བོ་སྐྱེས་ཤིང་
སྐྱེས་ཆེན་བླ་མ་འཁྲུངས་པ་སོགས་ཡུལ་ཁམས་ལ་བཀྲ་ཤིས་པའི་རྟེན་
འབྲེལ་འཛོམས། ཁོའི་བུ་མོ་ཚེ་རིང་སྒྲོལ་མ་ལ་མག་པར་ངག་བསོད་
བཞག་སྟེ་གཉེན་སྟོན་རྒྱ་ཆེར་བསྟར། དེ་ནས་ཡུན་རིང་མ་བསྡད་
པར་བར་འཇིགས་ཚེ་ལས་འདས་སོ། །
དཔོན་བར་འཇིགས་ཀྱི་བུམོ་ཚེ་རིང་སྒྲོལ་མ་དང་ངག་བསོད་
གཉིས་ལ་བུ་བུ་མོ་ལྔ་ཡོད་པ་ལས་བུ་ཆེ་བ་བར་འཇམ་ལ་ཧུ་ར་བར་
མའི་དཔོན་ཚང་གི་དབང་ཐོབ་ཐང་ཐམས་ཅད་སྤྲད། ཁོ་རང་ནི་
ལྷན་སྐྱེས་ཀྱི་གཤིས་ཀ་བཟང་ལ་ཆོས་དད་ཅན་ཞིག་ཡིན་པས། སྡེ་
གཞུང་ལ་མ་ཎི་ཚོགས་པའི་སྲོལ་ཚུགས། རྔ་བའི་དམེ་རྒྱལ་བོ་དང་
མནའ་མཐུན་བསྒྲིགས། ཁོའི་རུ་སྡེའི་ནང་ལ་གཡས་ཁོག་གི་ཚོ་བ་
ནས་གཡས་པ་ ཨ་ལི་ཟེར་བ་ཡོང་ སྟེ་ཁྱིམ་གཞི་ཆགས ( དེང་སང་གི་
- 57 - ，



བར་མའི་དཔོན་ཁག་
གཡས་རྒན་ཚང་ཟེར་བ་དེ་ཡིན ) ཨ་ལི་རེ་ཞིག་གཟའ་དགེ་ནས་འདུག་
དགོས་བྱུང་། དེའི་སྟབས་ཀྱིས་གཡས་བ་ཁྱིམ་ཚང་དང་གཟའ་དགེ་
ལ་ཕར་འགྲོ་ཚུར་ཡོང་གི་འབྲེལ་བ་ཡོད་པས་དཔོན་བར་འཇམ་གྱིས་
གཟའ་དགེ་ སྡེ་བ་དང་ཧུ་ ར་ བར་མ་ སྡེ་བ་གཉིས་ཀྱི་བར་ལ་མནའ་
བཞག་སྟེ་རོང་འབྲོག་མཉམ་འབྲེལ་དང་སྐྱིད་སྡུག་མཉམ་ཁུར་བྱས་
པས་ཕན་གྲོགས་སུ་གྱུར (གཟའ་དགེ་དང་འབྲེལ་པ་དེང་སངས་ཉམས་མེད་
ལ་ལོ་ལྔ་རེའི་མཚམས་ནས་མནའ་ཁ་གསོ་བའི་སྲོལ་ཡོད་དོ། །）
དཔོན་བར་འཇམ་ཀྱི་རིང་ལ་བར་མའི་ནག་ཚང་གི་ཨ་དཔལ་
ཟེར་བ་དང་ཚེ་རིང་སྒྲོལ་མ་བྱ་བ་གཉིས་ལ་ངོ་མཚར་ལྟས་བཟང་དང་
བཅས་ཏེ་བྱིས་པ་ཞིག་སྐྱེས། སྐྱེས་མ་ཐག་ཏུ་ངུ་ངག་སོགས་བྱིས་པ་
ཕལ་བའི་ལས་དང་མི་འདྲ་བར་ཙོག་པུར་འདུག་ཅིང་ལྟེ་བ་སྟོད་དུ་
དཀྲིས་བ་སོགས་དམ་པའི་རང་གཤིས་མངོན་དུ་གྱུར། ནར་སོན་པ་
ན་དཔལ་སྟག་ཚང་ལྷ་མོ་དགའ་ལྡན་བཤད་སྒྲུབ་པད་དཀར་གྲོལ་བའི་
ཆོས་གྲྭར་ཞུགས། ཚད་ལྡན་གྱི་བཤེས་ གཉེན་དུ་མ་བསྟེན་ནས་་་་
མཁས་པའི་གོ་འཕང་ཐོབ། ཁྲི་ཆེན་རིན་པོ་ཆེས་ནག་ཚང་སྤྲུལ་སྐུ་
ཞེས་གསེར་ཁྲིའི་བླ་མ་འབྲིང་ཁག་གི་གོ་གནས་བསྩལ། མཛད་པའི་
འཕྲིན་ལས་རབ་ཏུ་རྒྱས་ཏེ་ནང་ཆེན་སུ་རུག་སོགས་ཡོད་ཀྱང་ཡུན་
རིང་མ་བཞུགས་པར་ཞི་བར་གཤེགས། བར་མའི་བསོད་ནམས་ཚེ་
- 58 -



བར་མའི་དཔོན་ཁག
རིང༌ དང་ བད་ ཁོ་ གཉིས་ ལ་ ནག་ ཚང་ བླ་ མའི་ ཡང་ སྤྲུལ་ འཁྲུངས།
དགུང་ལོ་བརྒྱད་ཀྱི་སྟེང་དུ་ལྷ་མོ་གསེར་ཁྲིའི་ཚོགས་ལ་ཞུགས། ཤིང་
བཟའ་བསྐལ་བཟང་ཆོས་ཀྱི་རྒྱལ་མཚན་དང་མཉམ་དུ་ཨ་ལགས་སྨན་
པ་ཚང་ཞེས་བཅུ་ཕྲག་རིག་པའི་གནས་སྤྱི་དང་ཁྱད་པར་གསོ་རིག་གི་
གཞུང་ལ་མཁྱེན་དཔྱོད་ཡངས་བ་བཤེས་གཉེན་དུ་བསྟེན། བློ་་་་
བཟང་བསྟན་པ་རྒྱ་མཚོ་ཞེས་མཚན་གསོལ་གནང་། བར་སྐབས་
ཤིག་ལ་ཡོངས་འཛིན་གྱིས་ “ ཁྱེད་སྤྲུལ་སྐུ་རྣམ་གཉིས་ཀྱི་བཞེས་ཕོར་
ཅིག་ཤོས་ལ་གས་སྐྱོན་བྱུང་འདུག་པས་ཐུགས་ཉམས་འཇོག་དགོས”
གསུངས། ཡུན་རིང་མ་འགོར་བར་ནག་ཚང་སྤྲུལ་སྐུས་རྟེན་སྐྱ་བོའི་
རྟུལ་ཞུགས་འཛིན་དགོས་བྱུང༌། དེ་ནས་ཚང་མས་སྤྲུལ་ལོག་ཞེས་
ངན་སྨྲས་དང་ལོག་ལྟ་སྐྱེ་བའི་ཡུལ་དུ་བཞག ལུང་དང་རིགས་པའི་
མངའ་བདག་མཁས་གྲུབ་གཉིས་མཛོམས་ཀྱི་བཤེས་ གཉེན་དམ་པ་
ཤིང་བཟའ་བསྐལ་བཟང་ཆོས་ཀྱི་རྒྱལ་མཚན་མཆོག་གླིང་བ་ལ་ཕེབས་
ནས་དབང་ལུང་མང་བོ་གནང་སྐབས། ནག་ཚང་སྤྲུལ་སྐུའམ་སྤྲུལ་
ལོག་གིས་ཕྱག་དབང་ཞུས་པར། ། ཕྱག་དབང་མ་གནང་བར་དབུ་
ཐུག་གནང་སྟེ་མང་ཚོགས་ལ། འདི་གང་ཟག་ཁྱད་འཕགས་ཤིག་
ཡིན་ཀྱང་ཚུར་མཐོང་སེམས་ཅན་གྱི་སྣང་ངོར་རྟེན་སྐྱ་བོའི་ཚུལ་འཛིན་
དགོས་པ་དུས་དབང་གིས་རེད། ཕྱིས་སུ་ཁྱེད་རུ་སྡེ་དང་ཉེ་འབྲེལ་
ཁ 59 -



བར་མའི་དཔོན་ཁག་
སོགས་ནས་ཁོང་གི་ཡང་སྤྲུལ་རྩད་གཅོད་བྱོས་དང་ཡང་སྤྲུལ་འཁྲུལ་
བྲལ་ཞིག་འཁྲུངས་ངེས་ཡིན་ སོགས་ལུང་བསྟན་བསྩལ། དེ་ནས་
ཚང་མ་ལ་ཡིད་ཆེས་ཀྱི་དད་པ་ཐོབ་ཀྱང་ཡུན་རིང་མ་བཞུགས་པར་ངོ་
མཚར་ལྟས་བཟང་དུ་མ་དང་བཅས་ཏེ་ཞི་བར་གཤེགས། །
དཔོན་བར་འཇམ་གྱི་དུས་སུ་གཞན་ལ་མནའ་མཐུན་སྒྲིག་པ་
དང་ནང་གི་ཕུ་ནུ་སྐྱོང་བ་ སོགས་ཆོས་མཐུན་སྲིད་སྐྱོང་བཟང་བོ་
གནང་། ཁོ་ལ་བུ་དཔལ་རྒོད་དང་བར་ཚེ་ཞེས་བའི་བུ་གཉིས་སྐྱེས།
བར་ཚེ་ལ་ཁོས་དཔོན་ས་ སྤྲད། བར་འཇམ་ ཕ་བུ་གཉིས་ཀ་དུས་
འགྱུར་གྱི་སྐབས་སུ་འཛིན་བཟུང་བྱས། བར་འཇམ་ལོ་ན་རྒས་ལ་
རྣམ་འགྱུར་བཟང་བས་རྒྱལ་ཁབ་ཀྱིས་ཁོ་ལ་ལྟ་ཚུལ་ཡག་པོ་བཟུང་སྟེ་
འགོ་འཛིན་པ་ཞིག་གི་མིང་བསྩལ་ཀྱང་། ཁོས་ “ ང་རང་རྒྱ་ཟས་མ་
ཟོས་བས་ཕོ་བ་གཙང་མ་དང༌། རྒྱ་གོས་མ་གྱོན་བས་ལུས་པོ་གཙང་
མ་ཡིན ” ཟེར་ནས་ཁ་བྲལ་རྒྱབ་འགལ་ གྱི་མཁྲེགས་ གཏམ་ མང་བོ་
བཤད། ཅང་མ་འགོར་བར་ཁྲིམས་ཁང་དུ་ཚེ་ལས་འདས། བར་
ཚེ་ཡང་ མི་ངན་པ་ནག་ཉེས་ཅན་དུ་ རྩིས་ཏེ་དམར་གསོད་བཏང་།
ད་ལྟ་བར་མ་ལ་དཔོན་ཤུལ་ཏུ་དཔལ་རྒོད་ཀྱི་བུ་པཎ་ཆེན་སྐྱབས་དང་
ཁྱི་ཁོ་དང༌ བཀྲ་ཁོ་བུ་སྤུན་གཉིས་སོགས་རིགས་རྒྱུད་ཡོད། ད་ལྟ་
དཔལ་རྒོད་ཀྱི་བུ་པཎ་ཆེན་སྐྱབས་ལ་སྔོན་གྱི་ཕ་ཤུལ་ཏུ་ཡོད་པ་ཁོ་རང་
-
60 -



བར་མའི་དཔོན་ཁག
ཡིན་ ལ། སྤྱི་ ཚོགས་ འདིའི་ ནང་ དུ་ འཚར་ ལོངས་ བྱུང་ བ་ ཡིན།
བར་མའི་དཔོན་ཚང་གི་ཐོབ་ཐང་ཁྲིམས་སྲོལ་སོགས་འཛིན་ཁོམ་མ་
ཡོད་པར་བཅོས་བསྒྱུར་བྱས། ཡིན་ཡང་མེས་པོ་གོང་མའི་ ཤུལ་ཏུ་
ལུས་པ་ནི་ཁོ་རང་ཡིན།
“ ཕན་པ་ཆུང་རུང་བསམ་པ་དང༌། མེ་ཏོག་ཆུང་རུང་མཆོད་
རྫས”ལྟར་རུ་སྡེ་ལ་ཤ་ཚ་སྤྱི་བསྡུས་ཀྱི་ཡར་བསམ་བཟུང་སྟེ་ནུས་བ་ཅི་
ཡོད་ཀྱིས་རོགས་སྐྱོར་བྱས། མང་ཚོགས་ཀྱིས་ཀྱང་ཁོ་ལ་རེ་བཞག་
ཆེན་པོ་བཅངས་ཏེ་རུ་ཆེན་གྱི་འགོ་འདྲེན་ལ་བཞག་ཁོས་ལོ་མང་བོའི་
རིང་ལ་ལས་འགན་ཁུར་ནས་མང་ཚོགས་ལ་ཞབས་འདེགས་གང་ནུས་
བསྒྲུབས། ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པའི་དགོངས་དོན་ལག་སྟར་བྱས་ནས་ཆོས་
ལུགས་དད་མོས་རང་དབང་གི་སྲིད་ཇུས་ ཤར་བ་ན་ ལྷ་ སྡེ་ཞལ་་་་་་
འཛོམས་ཏེ་རང་དགོན་གྱི་གཙུག་ལག་ཁང་ཐམས་ཅད་སྐྱར་བཞེངས་
བྱས་པས་ལེགས་འགྲུབ་ཀྱི་དགའ་སྟོན་སྐབས་སུ་ཁོ་རང་བར་མིའི་
དཔོན་ཤུལ་ཡིན་ཕྱིར་ཐུབ་པའི་སྣང་བརྙན་གསེར་ལས་གྲུབ་པའི་བྱིན་
ཅན་ཞིག་རྟེན་སྐལ་དུ་གནང༌། ད་སྐབས་རུ་སྡེའི་སྐྱིད་སྡུག་གང་
ཡིན་གྱི་ནང་ལ་ཞུགས་ནས་སྤྱི་ཕན་ལ་ནུས་པ་འདོན་བཞིན་པའོ། །
བཀྲ་ཤིས་དགེ་མཚན་བཞད་པའི་སྨན་ལྗོངས་སུ། ། །
- 61 -
，



ད་ལྟའི་རྣམ་པ།
འཚེ་བྲལ་རུ་སྡེ་ཞི་བདེའི་བདུད་རྩིར་རོལ། །
ཕྱོགས་ལས་རྣམ་པར་རྒྱལ་བའི་མི་དབང་མཆོག།
སྟོབས་ཀྱི་འཁོར་ལོའི་ཁྲི་ལ་བརྟན་ཅིང་བརྗིད། །
མི་རིགས་གཞན་གྱི་འོག་ན་གཉའ་མི་སྒུར། །
ཐོབ་དང་ཐམ་ཀའི་ཆེད་དུ་འཁོན་མི་སློང༌། །
མ་བཅོས་གཤིས་རྒྱུད་འཇམ་པའི་རུ་སྡེ་ལ། །
བདེ་སྐྱིད་རྫོགས་ལྡན་གསར་བའི་དགའ་སྟོན་བྱིན། །
ཕ་ལ་བུ་སྐྱེ་འཇིགས་རྟེན་རང་གཤིས་ཏེ། ། །
ཕ་ཤུལ་བུ་ཡིས་ཟིན་པ་ཁྱེད་ཉིད་ཙམ། །
ཕ་དང་མེས་པོའི་ལུགས་བཟང་སྐྱོང་ཕྱིར་དང་།
ཕ་ཡུལ་མི་དམངས་ཆེད་དུ་ཡོད་ཚད་ཕུལ། །
འཁོར་འབངས་ལོངས་སྤྱོད་ཡར་ཚེས་ཟླ་བར་འགྲན། །
ནང་མི་ཕུ་ནུའི་མཐུན་སྒྲིལ་མཚོ་ལས་ཟབ། །
དུས་རབས་གསར་བའི་ཅོང་སྒྲ་སྙན་མོ་ཡིས། །
གདོད་མའི་གཉིད་ལས་དཀྲོགས་ཏེ་མདུན་དུ་སྐྱོད། །
ཅེས་པའང་བར་སྐབས་སྨྱུ་གུའི་རོལ་རྩེད་ལས་བྱུང་བའི་ཚིགས་
སུ་བཅད་པའོ། །
[7] ཞར་བྱུང་འཕེལ་རྒྱས་འགྲོ་བཞིན་པ་གླིང་བ་་་་
- 62 -



ད་ལྟའི་རྣམ་པ། །
དགོན་གྲོང་གི་རྣམ་པ། །
དུས་རབས་གསར་བའི་སྐྱ་རེངས་ཀྱི་འཛུམ་མདངས་གསལ་བ་
དང་ཆབས་ཅིག་ཕྱོགས་རིས་མེད་ཀྱི་ཡུལ་གྲུ་ཀུན་ཏུ་སྔར་མེད་ཀྱི་འཕོ་
འགྱུར་གནམ་ས་བླ་འོག་བསྒྱུར་བ་བཞིན་བྱུང་བས་མཛོད་དགེ་རྫོང་
གླིང་བ་ཞང་དང་རྔ་བ་ཁུལ་ཕྱུགས་གཉེར་འབྲོག་ར་སོགས་ཀྱང་རྗེས་
ལུས་ཀྱི་མུན་ནག་ལས་བུད་དེ་ནམ་ཡང་མདུན་ནས་མདུན་དུ་སྐྱོད་
བཞིན་པ་ལགས་ཏེ། ལོ་རབས་དྲུག་ཅུ་བའི་ནང་དུ་གླིང་བ་ཞང་མི་
དམངས་སྲིད་གཞུང་དང༌ ཞང་འཕྲོད་བསྟེན་སྨན་ཁང་། ཡིད་
བརྟན་ མཉམ་ ལས་ ཁང་། ཕྱུགས་ ནད་ སྨན་ བཅོས་ ས་ ཚིགས།
མཁོ་སྤྲོད་མཉམ་ལས་ཁང་ཞང་ལྟེ་བའི་སློབ་གྲྭ་ཁང་སོགས་རིམ་པར་
བཙུགས་ནས་རྒྱ་ཆེའི་མི་དམངས་ཀྱི་འགོ་འདྲེན་བྱས་ཏེ་མི་ རིགས་
མཐུན་སྒྲིལ་དང་ཕྱུགས་འགྱུར་གྱི་ལམ་ལ་བརྩོན་དགོས་པ་སོགས་ཀྱི་
སློབ་གསོ་མང་དུ་བཏང་བས་ཆར་རྗེས་ཀྱི་མྱུ་གུ་བཞིན་ཕྱོགས་ཐམས་
ཅད་ནས་འཕེལ་རྒྱས་བྱུང་། ཚན་རིག་དང་མཐུན་པའི་སྒོ་ནས་་
ཕྱུགས་རིགས་འཚོ་སྐྱོང་བྱས་བ་ལས་གཞན། རང་སྒེར་གྱི་་་་་
འཛོམས་ ཚོང་ ཁང་ ལྔ་ དང་། སྒེར་ བཙུགས་ བརྙན་ འཕྲིན་ ཁང་།
སྒེར་གཉེར་གསོལ་ཇ་ཁང་སོགས་བཙུགས་ཏེ་དེང་རབས་ཀྱི་རྣམ་པ་
གསར་བ་མཐོ་སྒང་དུ་སླེབས། བུ་ཕྲུག་སློབ་གྲྭར་མི་སྐྱེལ་བའི་ལོ་
- 63 -



ད་ལྟའི་རྣམ་པ།
རྒྱུས་མཇུག་རྫོགས་ཏེ་ད་ལྟ་ གླིང་བ་ཞང་ལྟེ་བའི་སློབ་ཆུང་དུ་དངོས་
ཡོད་སློབ་མ་བདུན་ཅུ་ལྷག་གིས་རྒྱ་བོད་ཟུང་འབྲེལ་གྱི་ཡིག་རིགས་
སློབ་ཏེ་མ་འོངས་གངས་ལྗོངས་གསར་བ་བསྐྲུན་པའི་དཔུང་ཁག་ཅིག་
བསྐྱེད་སྲིང་བྱེད་བཞིན་ཡོད། ཞིང་འཕྲོད་བསྟེན་སྨན་ཁང་དང་
ཕྱུགས་ནད་སྨན་བཅོས་ཁང་གཉིས་ཀྱིས་ཀྱང་ཉིན་མཚན་གཡེལ་མེད་
དུ་མཐོ་སྒང་མི་དམངས་ལ་ཞབས་ཕྱི་གང་ལེགས་བསྒྲུབས་པས་་་་་
བསྔགས་བརྗོད་ཀྱི་མེ་ཏོག་ཡང་ཡང་ཐོབ། གླིང་བ་ཞང་ལ་སྟོད་མ་
རུ་ཆེན། སྨད་མ་རུ་ཆེན། བར་མ་རུ་ཆེན། མཐའ་བ་རུ་ཆེན་
བཅས་རུ་ཆེན་བཞི་རུ་ཕྱེས་ཡོད། སྟོད་མ་རུ་ཆེན་ལ་ད་ལྟ་དུད་ཁྱིམ་
བརྒྱ་དང་དོན་བརྒྱད་དང་མི་གྲངས་དགུ་བརྒྱ་ལྷག་ཡོད་ཐམས་ཅད་
ལས་ལ་བརྩོན་ཞིང་གཞུང་དྲང་བ་། ངག་རྩལ་ ལ་ མཁས་ ཤིང་སྤྱི་
སེམས་ཆེ་བ། ཡབ་མེས་གོང་མ་ནས་བརྒྱུད་པའི་ཆོས་ལུགས་བཅས་
ལ་དད་གུས་རྩེ་གཅིག་ཏུ་བྱེད། རྒྱལ་བསྟན་ཡང་དར་གྱི་རྫོགས་ལྡན་
ཤར་བ་ནས་རི་བོང་དགོན་དང་སེར་མང་འདུས་སྡེ་ཉམས་གསོ་བྱེད་
པ་ལ་རྒྱུ་ཚེགས་གཉིས་ཀྱི་འགྲོ་སོང་བླ་ན་མེད་པ་བྱས་ཤིང་སྐྱེས་ཆེན་
དམ་པ་མང་པོ་གདན་དྲངས་ནས་ཟབ་ཆོས་དཔག་མེད་ཞུས། རུ་
ཆེན་གྱི་འགོ་འདྲེན་རྣམས་ཀྱིས་ནམ་ཡང་མི་དམངས་ཀྱི་སྣེ་ཁྲིད་དེ་
ཕྱུག་འགྱུར་དང་མཐུན་སྒྲིལ་གྱི་ལམ་ལ་བརྩོན་པར་བྱེད། ཁྱད་པར་
ཡ—
64 —



ད་ལྟའི་རྣམ་པ། །
དུ་ལྷག་བསམ་དང་སྙིང་སྟོབས་ཟུང་དུ་འབྲེལ་ཞིང་ངག་རྩལ་ཡོངས་སུ་
རྫོགས་པ། མི་དམངས་མཐུན་སྒྲིལ་གྱི་ལས་ལ་མཁས་པའི་སྟོད་མ་རུ་
ཆེན་གྱི་ཏང་ཀྲི་ཕུའུ་ཧྲུའུ་ཅི་མ་ཕུན་གྱིས་མི་བསད་གྱོད་ཆེན་ལྔ་དང་
གྱོད་སྣ་ཆེ་ཆུང་བཞི་བཅུ་ལྷག་གི་བཤད་དཀའ་བའི་གྱོད་དོན་མི་ཉུང་
བ་རྩོད་མེད་མཐུན་སྒྲིལ་གྱི་ལམ་ལ་བཞག་པ་ཡིན་ཏེ། དཔེར་ན།
ཧུ་ར་སྟོད་མའི་ནང་གི་ཁྱིམ་ཚང་གཉིས་ལ་ནང་འཁྲུགས་བྱུང་སྟེ་མི་
གཅིག་བསད་པའི་རྐྱེན་གྱིས་ཚོ་བ་བཞི་ཙམ་འཁྲུགས་རྩོད་ཀྱི་ལམ་དུ་
འགྲོ་ཉེན་ཆེ་བའི་སྐབས་མ་ཕུན་ གྱིས་ ཉིན་མཚན་བཅུ་ཕྲག་ལྷག་ལ་
ངལ་བ་ཁྱད་བསད་ཀྱིས་གྱོད་བཤད་པས་རྗེས་སུ་ཐམས་ཅད་མཐུན་
སྒྲིལ་གྱི་ལམ་དུ་བཞག གཞན་ཡང་གཤིས་རྒྱུད་དྲང་ཞིང་སྤྱི་སེམས་
ཆེ་བའི་གླིང་བ་མི་དམངས་ཀྱི་སྐུ་ཚབ་དང་དྲུང་ཡིག་པ་བ་བ་སྐྱབས་
ཀྱིས་ཀྱང་མི་དམངས་ཀྱི་བདེ་སྡུག་ཁུར་དུ་བླངས་ཏེ་སྤྱི་ཕན་གྱི་དོན་མི་
ཉུང་བ་ཞིག་བསྒྲུབས་པས་ཚང་མས་ཁོའི་ལྷག་བསམ་དང་ངག་རྩལ་ལ་
བསྟོད་པ་ཡང་ཡང་ཐོབ་པོ། །
ད་ལྟ་སྟོད་མ་རུ་ཆེན་ལ་འགོ་འདྲེན་གཙོ་བོ་ཏང་ཀྲུའུ་ཕུའུ་ཧྲུའུ་
ཅུ་མ་ཕུན་དང་། ཚུན་ཀྲང་ཁྱི་ཕྲུག་ཧྲེ་ཀྲང་སོག་རྒན་སོགས་ཀྱིས་རྒྱ་
ཆེ་མི་དམངས་ལ་འགོ་འཛིན་དང་ཞབས་འདེགས་གང་ལེགས་བསྒྲུབ་
བཞིན་ཡོད་དོ། །
-
65 -



ད་ལྟའི་རྣམ་པ།
སྨད་མ་རུ་ཆེན་ལ་ད་སྐབས་དུད་ཁྱིམ་བརྒྱ་དང་བཞི་བཅུ་མི་
གྲངས་བདུན་བརྒྱ་ལ་ཉེ་བ་ཡོད་ཅིང་ཐམས་ཅད་ཀྱིས་མཐུན་སྒྲིལ་ཟབ་
མོའི་ངང་ཕྱུག་འགྱུར་གྱི་ལམ་ལ་གཅིག་ཏུ་འབུངས་པས་འབྱོར་ལྡན་གྱི་
ཁྱིམ་ཚང་ཤིན་ ཏུ་མང་པས་གླིང་བ་ཞང་ལྟེ་བའི་སློབ་ཆུང་གསར་་་་
ཚུགས་ཀྱི་མ་དངུལ་ཕུལ་ཞིང༌། རི་བོང་དགོན་སོགས་ཆོས་སྡེ་མང་
པོར་མང་ཇ་དང་འགྱེད་གཏོང་བཞག་འཇོག་བཅས་བླ་ན་མེད་པ་བྱས།
མི་དམངས་ཀྱི་ནང་དུ་ཡག་སྐྱའི་དར་རྒྱས་སོགས་སྤྱི་ཕན་ཆེ་ཞིང་ངག་
རྩལ་ལ་མཁས་པ་རྣམས་ཀྱིས་ཕྱི་ནང་གི་འཁྲུགས་རྩོད་ཐམས་ཅད་ཞི་
པར་བྱེད་ པ་ལ་ གཅིག་ ཏུ་གཞོལ། ད་ལྟ་ སྨད་མ་རུ་ཆེན་གྱི་འགོ་་
འདྲེན་པ་ཁྱུང་ཁོ་དང་བད་རྡོ་ ཡི་ཁོ་གསུམ་ཡིན་ལ་ནུས་བ་ཅི་ཡོད་
ཀྱིས་མི་དམངས་ལ་ཞབས་ཕྱི་བསྒྲུབ་བཞིན་པའོ། །
བར་མ་རུ་ཆེན་ལ་ད་སྐབས་དུད་ཁྱིམ་དྲུག་ཅུ་ ཙམ་ དང་མི་་
གྲངས་སུམ་བརྒྱ་ལྷག་ཡོད། འཇིག་རྟེན་གྱི་ཁ་དཔེར་སྐྱིད་ཀྱི་རྟ་བོ་
མཉམ་ཞོན་དང་། སྡུག་གི་ཁུར་བོ་མཉམ་ཁུར་ཟེར་བ་ལྟར་ནམ་
ཡིན་ཡང་ནང་མི་མཐུན་སྒྲིལ་ཟབ་མོའི་ངང་ཕན་ཚུན་ལ་རོགས་སྐྱོར་
དང༌། དབུལ་བོ་ཐམས་ཀྱིས་སྐྱོང་བ་སོགས་ཐམས་ ཅད་ཀྱིས་ཡིད་
སྨོན་དང་མིག་ལྟོས་བྱེད་སའི་རུ་སྡེ་ཁ་མཐུན་ཞིག་ཡིན། ཧུ་ར་བར་
མའི་ནང་ན་ཚང་མས་བསྔགས་བརྗོད་དང་རེ་ལྟོས་བྱེད་ས་ཡོན་ཏན་
- 66 -



ད་ལྟའི་རྣམ་པ། །
རྒྱ་མཚོ་ཡིན་ལ། ཁོས་ནམ་ཡང་གཞུང་དྲང་དང་ལྷག་བསམ་དཀར་
པོས་ཕྱོགས་རིས་མེད་པར་སྤྱི་ཕན་གྱི་དོན་རྐྱང་རྐྱང་བསྒྲུབས། ད་ལྟ་
ཁོ་ཚོའི་ཧྲུའུ་ཅི་སྦྱིན་པ་དང་ ཚུན་ཀྲུང་ཡོན་ཏན་རྒྱ་མཚོ་ ཧྲེ་ཀྲང་
མགོན་པོ་ཚེ་རིང་གསུམ་ཡིན་པས་ནམ་ཡང་རང་དོན་རྒྱབ་ཏུ་བོར་
ཞིང་སྤྱི་དོན་ཕྲག་ཏུ་བླངས་དང་ལེན་བཞིན་ཡོད་དོ། ། །
མཐའ་བ་རུ་ཆེན་ལ་ཁྱིམ་ཚང་བཞི་བཅུ་ལྷག་དང་མི་གྲངས་
བརྒྱ་དང་ལྔ་བཅུ་ཙམ་ཡོད་ལ། འཇིག་རྟེན་གསར་རྙིང་གཉིས་ཀར་
རི་བོང་དགོན་དང་སྐྱིད་སྡུག་མཉམ་གཤིབ་ཡིན་པས། དགོན་པར་
ལས་ཀ་ཅི་ཡོད་མ་སྐུལ་དང་བླངས་ཀྱིས་བསྒྲུབས་ཤིང་འདུ་ཁང་ཉམས་
གསོ་སོགས་ལའང་ཞལ་འདེབས་མི་ཉུང་བ་ཕུལ། ད་སྐབས་ཧྲུའུ་ཅི་
འཇམ་དཔལ་རྡོ་རྗེ་དང༌ ཚུན་ཀྲང་འཕགས་པ་སྐྱབས་གཉིས་་་་
མཐའ་བ་རུ་ཆེན་གྱི་འགོ་འདྲེན་ཡིན་པས་ལྷག་བསམ་ཟོལ་མེད་ཀྱིས་
སྤྱི་དོན་ཁོ་ན་གཉེར་བཞིན་འདུག་གོ། །
རྔ་བ་ཁུལ་དམག་ཡན་ལག་ས་ཁུལ་ཕྱུགས་གཉེར་འབྲོག་རར་ད་
ལྟ་དུད་ཁྱིམ་བརྒྱུད་ ཅུ་ལྷག་ཡོད་ལ། དཔོན་མཁན་པ་ ཐར་ དང༌
ཁམས་གཅོད་པ་སྐྱབས་གཉིས་ཀྱིས་འགོ་འདྲེན་བྱས་ཏེ་ཕྱུག་འགྱུར་
ཆེན་པོའི་ལམ་ལ་བསྐྱོད་པས་ཕྱུག་སྡེ་གླིང་བ་མོ་ཁྲང་ཞེས་ཕྱོགས་སོ་
སོར་གྲགས་སྙན་ཤིན་ཏུ་ཆེ། ཕྱུགས་གཉེར་འབྲོག་ར་འདི་ནི་སྔོན་
- 67 -



ད་ལྟའི་རྣམ་པ།
མང་ཚོགས་བཅོས་བསྒྱུར་སྐབས་སུ་གླིང་བ་སྟོད་སྨད་བར་གསུམ་ནས་
འབྱོར་ཕྱུག་ ཅན་གྱི་ཁྱིམ་ཚང་ཉི་ཤུ་ཙམ་བཀར་ཏེ་རྔ་བ་ཁུལ་དམག་
ཡན་ལག་ས་ཁུལ་གྱི་ཕྱུགས་ཟོག་འཚོ་སྐྱོང་བྱེད་དུ་བཅུགས་པ་རིམ་
གྱིས་འཕེལ་བ་ཡིན་པས་རི་བོང་དགོན་གྱི་ལྷ་སྡེ་ཤ་སྟག་ཡིན།
ཁོ་ཚོ་རང་དགོན་ལ་ཁ་ ཐག་རིང་ཡང༌། འཇིག་རྟེན་གྱི་ཁ་
དཔེར་ས་ནག་པོ་འདོམ་ལ་འཇལ་ཏེ། སྤྲིན་དཀར་པོ་ ཐོད་་་་
བཟུང་། ཟེར་བ་ལྟར། རང་དགོན་ལ་ཕོག་མང་འགྱེད་དཔག་ཏུ་
མེད་ པ་ བྱས་ ཤིང་ འཆམ་ གསར་ ཚུགས་ ཀྱི་ སྐབས་ སུ་ འཆམ་ གོས།
རུས་རྒྱན། ཞལ་འབག་སོགས་མཁོ་ཆས་གྱ་ནོམ་པའི་བཞག་འཇོག་
བྱས། རི་བོང་དགོན་གྱིས་ཀྱང་ལྷ་སྡེ་གཙོ་བོར་རྩིས་ཏེ་ལོ་རེར་དགེ་
འདུན་པ་བཞི་རེ་མངགས་ནས་ཉིན་ཉི་ཤུ་ལྷག་ལ་སོ་སོའི་འདོད་མོས་
ལྟར་སྐུ་རིམ་ཅི་འདོད་བསྒྲུབས། ས་ག་ཟླ་བའི་ཚེས་བཅོ་ལྔའི་ཉིན་
སྨྱུང་གནས་དབུ་འཛིན་པ་དང༌། ཤི་ ཆད་སྐབས་སུ་བླ་འཚ་་་་
མངགས་པ་སོགས་ཀྱི་སྲོལ་ཡང་གསར་དུ་བཙུགས།
དེ་ལྟར་ གླིང་ བ་ སྟོད་སྨད་ བར་ གསུམ་ དང༌ གླིང་ བ་ མོ་ ཁྲང་།
མཐའ་བ་ཡུལ་ཚོ་ལྔ་ནི་དགོན་པ་གཅིག་གི་ལྷ་སྡེ་དང་ཞང་ཁག་གཅིག་
གི་རུ་སྡེ་ཡིན་པས་ཕན་ཚུན་ལ་མཐུན་སྒྲིལ་ཟབ་ཅིང་དགེ་ཕྱོགས་ལ་
གཅིག་ཏུ་འབུངས་བ་ཡིན་ཏེ། ཏང་གིས་མི་རིགས་སྲིད་ཇུས་དངོས་
,
，
68 -



ད་ལྟའི་རྣམ་པ། །
འབེབ་བྱས་ཏེ་བསྟན་པ་ཡང་དར་གྱི་རྫོགས་ལྡན་སྐྱིད་པའི་ཉི་མ་ཤར་
བས་རི་བོང་དགོན་བཀྲ་ཤིས་བྱང་ཆུབ་ཆོས་འཕེལ་གླིང་གི་ཚོགས་ཆེན་
འདུ་ཁང་ཆེན་མོ་སྐྱར་བཞེངས་བྱེད་སྐབས་དགོན་པའི་ལས་སྣེ་ཨ་ཁུ་
བརྩོན་འགྲུས་དང་ཨ་ཁུ་བཟོད་པ། །
ཨ་ ཁུ་དགོན་པ། ཧུ་ར་སྨད་ནས་ མགོ་ ལོག་ ཟླ་ བ་ཚེ་རིང་།
བད་རྡོ། ཚེ་དབང་ཐར། ཚེ་དབང་སྐྱབས། ཚེ་རིང་དམར་ཐོ།
སྨོན་ལམ། བཀྲ་རྒྱམ། རབ་ཕྲུག་སོགས་དང༌ ཧུ་ར་སྟོད་ནས་
གསེར་བུ་ལོ། རྒྱུ་པཎ་ཆེན་སྐྱབས། ཐབས་མཁས། རི་ཚང་
འབྲིང་མོ། མ་ཕུན། ཐར་བཟོད། རྭ་ལོ་སྐྱབས། ཧུ་ར་བར་
མ་ ནས་ སྦྱིན་ པ་ མགོ་ཆེ། རྒྱུ་ཚེ་དཔག་སྐྱབས། འབྲིག་ མཁར།
ཚེ་དཔག་སྐྱབས། ཡོན་ཏན་རྒྱ་མཚོ། གདུགས་དཀར་དོན་་་་་
འགྲུབ། མཐའ་ བ་ ནས་ ངག་ དཔལ། འཕྲིན་ལས། ཕུལ་ ཁོ།
གླིང་བ་མོ་ཁྲང་ནས་ཁམས་བཀྲ་ཤིས་དོན་འགྲུབ། ཆོས་ཕྲུག་སོགས་
དགོན་གྲོང་དྲུག་གི་མི་ཉེར་བརྒྱད་གྱིས་ཁུར་ལེན་མཐའ་འཁྱོལ་པ་བྱས་
ནས་ སྒོར་ཁྲི་ཕྲག་མང་བོའི་དངུལ་བུན་འཕེལ་སྐྱེད་ སོགས་བྱས་ཏེ་
ཚངས་ཆེན་ལྷ་ཡི་དབང་བོས་སྤྲུལ་བ་ལས་ཐོན་པ་ལྟ་བུའི་ཚོགས་ཆེན་ ་
འདུ་ཁང་ཆེན་མོ་དད་ལྡན་འགྲོ་བའི་བསོད་ནམས་ཀྱི་དཔལ་དུ་་་་
བཞེངས་སོ། །
- 69 –



མཇུག་རྩོམ།
མདོར་ན་མདོ་སྨད་མཛོད་དགེ་གླིང་དཀར་མཐོང་བ་ཀུན་སྨོན།
གླིང་ལྷ་སྡེ་དཀར་བོའི་སྡེ་ལྷག་རྩོད་བྲལ་ཀུན་ལ་ངོམ་པའི་ཡུལ་གྲུ་འདི་
རུ་རྗེ་གུང་ཐང་བསྟན་པའི་དབང་ཕྱུག་མཆོག་དང་ཁྲི་ཆེན་ལྔ་བ་ཆེན་
པོ་ཤིང་བཟའ་བསྐལ་བཟང་ཆོས་ཀྱི་རྒྱལ་མཚན། སྟག་ཚ་ཡབ་སྲས།
རྒྱ་ནག་པ། སེང་སང་ཚང་། གྲོ་ཚང་པཎྜིཏའི་སྤྲུལ་སྐུ། གནས་
གཞི་ཚང་། ཁཱ་ཤུ་ སྒང་མ། རྣམ་ གྲོལ་སྤྲུལ་པའི་སྐུ་སོགས་ཀྱིས་
དབང་ལུང་ཟབ་ཆོས་ཀྱི་བདུད་རྩིའི་བགོ་བཤའ་ཐོབ་པོ། ། སྤྱིར་
ན་མཛོད་དགེ་གླིང་བའི་དཔོན་སྦྲ་ཁག་གསུམ་ནི་ཕུ་ནུ་ལག་སྦྲེལ་དང་
ཚོ་བ་མཐུན་འདུས་ཀྱི་འབྲོག་ཆེན་ཞིག་ཡིན་ཞིང་ཁ་འཆམ་གྲོས་འགྲིག་
དང་གཟུ་སྒོ་ཁྲིམས་གསུམ་དྲང་བ། ལས་རྒྱུ་འབྲས་རྩི་བ། མཐོན་
པོའི་མགོ་ནས་གནོན་ཞིང་དམའ་བ་བྱམས་ཀྱིས་བསྐྱངས་ནས་ཆོས་
སྲིད་ཁྲིམས་སྲོལ་ཐམས་ཅད་གཅིག་མཐུན་ངང་འཚེ་བྲལ་ཞི་བདེའི་
འཚོ་བ་སྐྱེལ་བཞིན་བ་ལགས་སོ ༈ ། །
[8 སྨྲས་བ།
བསྐལ་བ་བསྐལ་བའི་བགྲང་བྱའི་ཁུར་བརྩེགས་ཕལ་ཆེར་མིང་
གི་ལྷག་མར་ལུས། །
འགའ་རེའི་བྱུང་བ་ཟབ་ཟབ་སྣང་་ ཡང་དཔྱད་གསུམ་གཙང་
བོའི་ངོགས་ནས་ཡལ། །།
- 70 -



མཇུག་རྩོམ།
་
ཁ་ཅིག་ཕྱག་རྗེས་རྫོགས་མཐའ་བྲལ་མོད་ཇི་བཞིན་བརྗོད་པའི་
ལྗགས་རྩལ་ཞན། །
རྒྱས་བསྡུས་འཚམ་པའི་ལོ་རྒྱུས་འདི་ཀོ་ལྷག་བསམ་ངལ་བ་ཟུང་
གིས་བསྐྲུན། ། །
ལྷུང་ལྷུང་འབབ་པ་གཙང་བོའི་རྒྱུན་བཞིན་དུ། །
ལྗོངས་འདིར་དཔྱོད་ལྡན་གྲངས་མེད་བྱོན་གྱུར་ཀྱང༌། །
རང་གི་མེས་པོའི་ངོ་མཚར་ཕྱག་རྗེས་ལ། །
ལྗགས་རྩེ་བསྐྱོད་པ་མེད་པའི་ཚུལ་འདི་མཚར། །
ཤེས་རིག་མེ་ཏོག་རྩི་བཅུད་མ་འཐུངས་བའི། །
སྦྲང་ཆུང་ང་རང་ཅི་དགར་རྩེན་པ་ལས།
འདི་འདྲ་བརྗོད་པའི་ཁུར་ཆེན་ག་ལ་ཐེགས། །
འོན་ཀྱང་གླིང་དཀར་སྟོད་ཀྱི་སྨན་ལྗོངས་འདིར། །
རང་གི་ལྟེ་ཁྲག་བོར་བའི་གནས་ཡིན་ཞིང་།
ཆོས་གྲོགས་འགའ་ཡིས་བཀའ་ནན་མ་བཟློག་པར། །
ཅི་ནུས་ལྷག་བསམ་དཀར་བོའི་གཤོག་རྩེར་དྲངས། །
རྣམ་དཔྱོད་མཚུངས་བྲལ་སྨུག་པོ་ལྡོང་གི་རྒྱུད། །
བཤེས་གཉེན་དམ་པ་ཡོན་ཏན་རྒྱ་མཚོ་ཡི། །
ཐུགས་སྐྱོང་ཚད་མེད་གནང་བའི་བཀའ་དྲིན་དག། །
—
71 -



མཇུག་རྩོམ།
བསམ་ཚེ་དགའ་དད་མཚོ་མོ་དགོང་དུ་འཕྱུར། །
མང་མང་ལོ་གྲངས་ཐལ་བས་མ་ངེས་དང་། །
ཡང་ཡང་རྟོགས་དཔྱོད་ཞིབ་མོ་མ་ཞུགས་པ། །
མང་མང་གཟུར་གནས་མཁས་དབང་སྤྱན་སྔར་འཆགས། །
ཡང་ཡང་ཕྱོགས་སྟོན་བཀའ་སློབ་ཡོད་པར་རེ། །
ཚུལ་འདིར་ལུས་སེམས་ངལ་བ་བརྒྱ་ཕྲག་གིས། །
འབད་བརྩོན་བླ་མེད་བྱས་པས་རྣམ་དཀར་དགེས། །
སྔོན་བྱོན་མེས་པོ་གོང་མའི་ལུགས་བཟང་བོ། །
མི་ཉམས་དུས་ཀྱི་མཐར་ཡང་འཛིན་གྱུར་ཅིག།
བདག་ཀྱང་དེང་ནས་ཚེ་རབ་ཕྲེང་བ་རུ། །
མཚན་ལྡན་བཤེས་གཉེན་དམ་པས་རྗེས་བཟུང་སྟེ། །
ཚུལ་གནས་ཐོས་བསམ་སྒོམ་པས་རྒྱུད་སྦྱངས་ནས། །
ས་བཅུ་ལམ་ལྔའི་དཔལ་ཡོན་འཐོབ་པར་ཤོག། ། །
ཅེས་མཛོད་དགེ་གླིང་བའི་མི་དབང་རིམ་བྱོན་གྱིས་ཆོས་སྲིད་
སྐྱོང་སྤེལ་བྱས་ཚུལ་ཕྱི་རབས་ཐོས་པ་དགའ་སྐྱེད་ཅེས་བྱ་བ་འདི་ནི་རྗེ་
བླ་མ་བསྐལ་བཟང་དམ་ཆོས་རྒྱ་མཚོ་མཆོག་གི་བཀའ་ཡི་ཅོད་པན་སྤྱི་
བོར་ཕབས་པ་དང་དཔོན་མཁན་པ་ཐར་དང་ཞང་སྲིད་གཞུང་། རུ་
ཆེན་ཁག་གི་འགོ་འདྲེན་པ་སོགས་ནས་འདི་ལྟ་བུ་ཞིག་དགོས་ཞེས་
- 72 -



མཇུག་རྩོམ། །
སྐུལ་མ་བྱས་པར་བདག་ལ་ལོ་རྒྱུས་ཤིག་རྩོམ་པའི་ཡོན་ཚད་མེད་ཀྱང་
བཤེས་གཉེན་དམ་པ་ལྡོང་ཡོན་ཏན་རྒྱ་མཚོ་མཆོག་ལ་ཞུས་ཚེ་ངས་
ཁྱོད་ལ་རོགས་བྱེད་ཆོག་གསུངས་པས་ཕྲན་གྱིས་སྤོབས་པ་ཆེན་པོས་
ཁུར་དུ་བླངས་ཏེ། སྔར་ཆོས་གྲོགས་བ་བ་སྐྱབས་ངེད་གཉིས་ཀྱིས་
བྲིས་པའི་《གླིང་བའི་ལོ་རྒྱུས་རགས་བསྡུས》ལ་ཁ་གསབ་དུ་《མདོ་
སྨད་ཆོས་འབྱུང༌།》དང༌《བོད་མི་བུ་གདོང་དྲུག་གི་རུས་མཛོད་མེ་
ཏོག་སྐྱེད་ཚལ》《གུང་ཐང་བསྟན་པའི་སྒྲོན་མེའི་རྣམ་ཐར》གསེར་
ཁྲི་དགོན་པའི་ལོ་རྒྱུས》《ཅོ་ནེ་དགོན་པའི་ལོ་རྒྱུས》《མཛོད་དགེ་
བྱམས་མེའི་ལོ་རྒྱུས》《ཀིརྟི་བློ་བཟང་འཕྲིན་ལས་ཀྱི་རྣམ་ཐར》《ལྷ་
སྡེ་དངུལ་རའི་འབྲོག་སྡེ་ཆགས་ཚུལ》《བོད་ཀྱི་ལོ་རྒྱུས་ཀུན་དགའི་མེ་
ལོང་། 》སོགས་ཟུར་ལྟའི་དཔྱད་གཞིར་བྱས་ཤིང་ ལྡོང་ཡོན་ཏན་རྒྱ་་་
མཚོས་མགོ་མཇུག་བར་གསུམ་ལ་རྒྱབ་སྐྱོར་བླ་མེད་གནང་བར་བརྟེན་
རབ་གནས་ས་སྟག་ (༡༩༠༨)ལོའི་མཆུ་ཟླ་བའི་དམར་ཕྱོགས་
བཟང་བོ་གཉིས་པར་ས་སྟེང་འཚོ་བྱེད་ཡོངས་ཀྱི་ཐ་ཤལ་བ་བོ་དྷིའམ་
བྱང་རིག་ཁོས་རང་གི་ལྟེ་ཁྲག་འཐོར་སའི་མཛོད་དགེ་གླིང་དཀར་སྟོད་
དུ་མཇུག་རྫོགས་པར་བྲིས་སོ། ། སརྦ་མངྒ་ལཾ། །
-
73 -



ཚོག
གླིང་བ་དགོན་གྲོང་གི་ལོ་རྒྱུས་ལ་ཞལ་འདེབས་
གནང་མཁན་གྱི་ཡོན་བདག
ཡོན་བདག་གི་མིང་།
སྒོར་གྲངས་
རུ་ཁག
རི་བོང་དགོན
མོ་ཁྲང་།
རུས་མིང་།
དོ་དམ་ཨུ་ཡོན
རབ་དཀར་ (བསྟན་པ ）
[༢ ༠༠༠
ཁམས་ཚང་།
༡༠༠༠
ཨ་རྡོར།
བསམ་མོ།
མོ་ཁྲང་།
ཁམས་ཚང་།
༡༠༠༠
སྨད་མ།
༧༠༠
བར་མ། །
༦༡༠
དཔོན་ཚང་།
ཁམས་ཚང་།
ཚུལ་ཕྲུག
པཎ་ཆེན་སྐྱབས།
བཀྲ་ཤིས་དོན་འགྲུབ།
ཆོས་སྐྱོང་སྐྱབས།
མོ་ཁྲང་།
མོ་ཁྲང་།
རྭ་ཚང་།
༦༠༠
-
-
--
མོ་ཁྲུང་།
འབྲུག་རྒྱལ།
༦༠༠
| 6 | 6 | is | i6 | 6 | is
མོ་ཁྲང་།
ཀླུ་ཡུམ་སྐྱབས།
-
--
-
ཨཇེ་ཚང་།
དཔོན་ཚང་། །
-
མོ་ཁྲང་།
༦༠༠
མཁན་པ་ཐར།
སྒྲོན་སེར།
༦༠༠
མོ་ཁྲང་།
མཐའ་ཡས། །
༦༠༠
ཆུ་ནག
དཔོན་ཚང་།
༦༠༠
རྣམ་ཁོ།
གཡང་སྐྱབས།
༥༠༠
༡༠༥༡༠
-
74 -



ཚོ
གླིང་བ་དགོན་གྲོང་གི་ལོ་རྒྱུས་ལ་ཞལ་འདེབས་
གནང་མཁན་གྱི་ཡོན་བདག
--
---
རུས་མིང་།
གངས
རུ་ཁག
མོ་ཁྲང་། །
ཡོན་བདག་གི་མིང་། །
འབྲུག་རྒྱལ། །
༥ ༠༠
མོ་ཁྲང་།
ཁམས་ཚང་། །
༥༠༠
༥ ༠༠
མོ་ཁྲང་།
མོ་ཁྲང་།
ཁམས་ཚང་།
༥ ༠༠
སྨད་མ།
ཨ་ཝོ་
༥ ༡༠
མོ་ཁྲང་།
༥ ༡༠
-
-
བར་མ།
གཡས་བ།
༡༠
བར་མ།
ཞང་ཀྲང་།
བ་ཁོ།
འཇམ་བསྟན།
ཁྱུང་ཁོ།
གཅོད་ཁོ།
མགོན་པོ་ཚེ་རིང་།
ཚེ་དཔག་སྐྱབས།
ནམ་ཁོ།
མ་ཕུན།
འཕགས་པ་སྐྱབས་
ཐབས་མཁས།
བསོད་ནམས་བཀྲ་ཤིས
༩ ༠༠
༣༠༠
༢༦°
སྟོད་མ། །
སྟོད་མ།
མཐའ་པ།
སྟོད་མ།
མགོ་ལོག
༡༧༠
--
--
--
༡༩༠
སྨད་མ།
ཁམས་
༡༧༠
༩༧༠༨
- 75 -



ཚོ
གླིང་བ་དགོན་གྲོང་གི་ལོ་རྒྱུས་ལ་ཞལ་འདེབས་
གནང་མཁན་གྱི་ཡོན་བདག །
རུ་ཁག
རུས་མིང་།
།
སྒོར་གྲངས་
སྨད་མ།
སེ་ཕྲུག
༡༩༠
སྨད་མ།
༡༩༠
སེ་ཕྲུག
དགའ་རིགས། །
སྨད་མ།
༡༩༠
བར་མ།
༡༩༠
སྟོད་མ། །
ཐར་རུ
༡༨༠
{ }
མོ་ཁྲང་།
སོག་པོ་ཚང་།
ཡོན་བདག་གི་མིང་། །
སྲོག་སྐྱབས།
དཀོན་མཆོག་བསམ་གཏན།
ཚེ་དབང་ཐར་།
སྦྱིན་པ་སོ་མེད།
བཟོད་པ། །
ཁྲིག་མོ་རྒྱལ།
རྡོར་ཁོ།
ཕྱག་རྡོར་སྐྱབས།
སྨོན་ལམ། ་
བསོད་ནམས་ཚེ་བརྟན།
ནོར་དོན།
སངས་ཁོ།
༡༢ ༠
} །
ཐུགས་ཚང་།
༡༨༠
སྟོད་མ།
མོ་ཁྲང་།
མོ་ཁྲང་།
༡༨ 。
༡༠
མོ་ཁྲང་།
མགོ་ལོག
༡༨༠
མོ་ཁྲང་།
༡༨༠
དཔོན་ཚང་། ་
དཔོན་ཚང་།
མོ་ཁྲང་།
༡༥༠
༢༣༨༥
–
76 -



ཚོ0q
གླིང་བ་དགོན་གྲོང་གི་ལོ་རྒྱུས་ལ་ཞལ་འདེབས་
གནང་མཁན་གྱི་ཡོན་བདག
སྒོར་གྲངས་
རུ་ཁག
མོ་ཁྲང་།
རུས་མིང་། ་
སོག་པོ་ཚང་།
-
-
-
།。
༡༨ 。
མོ་ཁྲང་། །
༡༨༠
ཡོ ན་བདག་གི་མིང་།
དཀོན་རྡོ། །
མགོན་པོ་སྐྱབས།
ཨ་རྒྱམ།
ཆོས་ཕྲུག་
ཧོན་ཆེས།
མོ་ཁྲང་།
༡༨ 。
。
མོ་ཁྲང་། །
༡༨༠
--
-
-
-
--
--
-
----
མོ་ཁྲང་། ་
[༡༨ 。
。
མོ་ཁྲུང་།
རྭ་ཚང་།
གསོ་རིག
༡༨༠
མཐའ་བ།
|。
སྟོད་མ། །
གསེར་ཚང་།
༡༩༠
。་，。
སྨད་མ།
༡༦༠
སྨད་མ།
སྟོད་མ།
༡༡༠
འཇམ་དཔལ་རྡོ་རྗེ།
བུ་ལོ།
སྲུང་ཤིས།
ནམ་མཁའ་ཚེ་རིང་།
མགོན་ཁོ།
གྲུམ་ཁོ།
ཚེ་པ། །
རྡོས་རིགས། །
ཤོ་རུ།
[༡༡༠
སྨད་མ།
སྦྲ་གསར་
༡༡༠
མོ་ཁྲུང་
མཛོད་དགེ་ཚང་
༡༠༠
-
-
-
-
༢༠ ༩༠
- 77 –



ཚོ#.
རུ་ཁག་
མོ་ཁྲང་།
མོ་ཁྲང་།
མོ་ཁྲང་།
མོ་ཁྲང་།
༡༠༠
གླིང་བ་དགོན་གྲོང་གི་ལོ་རྒྱུས་ལ་ཞལ་འདེབས་
གནང་མཁན་གྱི་ཡོན་བདག
རུས་མིང་། ། ཡོན་བདག་གི་མིང་། སྒོར་གྲངས་
ཚེ་རིང་དོན་འགྲུབ།
ཕུན་ཚོགས།
། སོག་པོ་ཚང་། དབང་ཕྱུག
ཁམས་ཚང་། ཧྲུའུ་ཅི་གཅོད་པ།
༡༠༠
༡༠༠
༡༠༠
སྨད་མ།
སྒྲོལ་མ་སྐྱབས་ (ཆུང་ )
༡༠༠
སྨད་མ།
ཚེ་རིང་ཁ།
༡༠༠
སྨད་མ།
༡༠༠
ཕྱག་ཁོ།
ཚེ་རིང་རྣམ་རྒྱལ(ཆུང་ )
སྨད་མ།
ཁྱོན་བསྡོམས།
--
--
---
----
--
༢ ༠༩༣༨
-
-
-
78 -



༄༅། །སི་ཁྲོན་མཛོད་དགེའི་གླིང་བ་དགོན་གྲོང་གི་ལོ་རྒྱུས་རྒྱས་བ།
ལྡོང་ཡོན་གཏན་རྒྱ་མཚོ་དང་བྱང་རིག་ཁོ་གཉིས་ཀྱིས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིན་ཧྭ་དཔེ་ཁང་གིས་འགྲེམ་ཚོང་བྱས། ཟི་ལིང་མི་རིགས་པར་ཁང་གི་པར།
༡༩༩༨ལོའི་ཟླ་ ༡༠ པར་གཞི་དང་པོ་བསྒྲིགས། ༡༩༩༨ ལོའི་ཟླ་༡༠པར་ཐེངས་དང་བོ་བརྒྱབ།
ISBN-- 542- 0477-2_K: 57(R, t） དེབ་རེར་སྒོར: 8 90



四川若尔盖嫩哇全志
东·云丹嘉措 向日葵著
甘肃民族出版社出版
兰州第一新村 123号)
青海省新华书店发行 青海西宁民族印刷厂印刷
开本:1168x 850毫米1 32印张:8844
1998年 10月第1版 1998年 10月第1次印刷
印数:-1500
ISBN 7-542-0477-2 K. 57(民文) 定价:890元
